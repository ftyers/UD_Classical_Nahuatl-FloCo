           fol. 1

J nic chicome amostli, itechpa
tlatoa in tonatiuh: yoan in metz
tli, yoan in cicitlalti, yoan in to
ximmolpia. (1)

Inic ce capitulo, itecbpa tlatoa: 
in tonatiuh.(2)

Tonatiuh, quauhtleoanitl, 
xippilli, teutl.(3)

Tona, tlanestia, motonameio
tia: totonqui, tetlati, tetlatla
ti, teitoni: teistlileuh, teistlilo, 
teiscapotzo, teistlecaleuh.(4)

Matlacpoaltica, ipan epoalli, 
inilhuiuh quicaia: inilhuichiui
liloia, ilhuiquistililoia: ipa qui
mattiuia, initonal itoca naolin. 
Auh in aiamo quica ilhuiuh: ach
topa, nauilhuitl, necaoaloia. 
Auh inicoac ieipan ilhuiuh, in 
icoac iancuican, oalquiza, oal
momana, oalpetzini: tlenama
coia, tlatotonilo, necoa. In hin,
muchioaia nappa, cemilhuiti: 
icoac in ioatzinco, ioa nepatla 
tonatiuh, ioan icoac in ieon
motzcaloa, in ie onmopiloa: ioa
icoac in oncalaqui, in onaqui, 
in ommotzineoa. Auh in ioatzin
co, mitoaia: ca ie tequitiz, ie tla
cotiz in tonatiuh: quen vetziz

in cemilhuitl. Auh in oiooac, mi
toaia: otequit, otlacotic in tona
tiuh: inic oalmomana, in quenman 
ueleztic, chichiltic, tlapaltic. Auh
in quenman, çan  iztalectic, çan  
camaztac, çan  cocostiuh: ipampa 
in mistli, in mixaiauitl, anoço  
mispanitl, mistecuicuilli, inisco 
moteca.(5)

      Tonatiuh qualo.
J nicoac muchioa, y, chichiliuh
timomana: aoc tlacamanj, aoc
tlacaca, camocuecueptimanj: ce
ca tlacocauia: niman ic tlatzo mo
nj, tlacatl comonj: neacomanalo, 
necomonjlo, nemauhtilo, necho
quililo, tlachoquiztleoa in mace
oalti: netenujteco, netempapa
ujlo, tlacaoaca, tlacaoatzalo, 
tzatzioa: oiooalli moteca, tla
caztalmicoa, malmicoa, necoa,
tlacoquistilo: nenacazteco: auh 
in teteupan, susuchcuico, tla
chalantoc, tlacaoacatoc: ic mi
toaia, intla tlamiz, in qualo
tonatiuh: centlaiooaz: oalte
mozque, in tzitzitzimi, tequa
quiui.(6)

       fol. 2

I nic vme capitulo, itechpa
tlatoa: in metztli.(7)

  Metztli. tecuciztecatl.
I nicoac iancuican, oalmoma
na coltontli: iuh quin tecaca
necuilli, tecacanecuiltontli, aia
mo tlanestia: çan  iuiian, ueis
tiuhi, malacachiuhtiuhi, teuila
cachiuhtiuhi. Castoltica, in vel
malacachiui: teuilacachiui, in 
vel maci, in chicaoa. Auh inicoac, 
vel oiaoaliuh, omalacachiuh, in
ic uel neci: inic oalmomana, in
ompa iquicaian tonatiuh: injcoac
ietlapoiaoa, iuhquin comalli, 
veipol: vel teuilacachtic, mala
cachtic: iuh quin tlapalli, chichil
tic, chichilpatic. Auh quinjcoac, 
in ie achi quioaltoca, in ie, oala
coquiza, iztaia: mitoa ie tlachia, 
ietlanestia, in metztli, ie metz
tona: iztalectic, vel iztac, inic 
motta: inic neci, iuh quin tochto,
isco vetztoc: intlacamotle mis
tli, intlacamo missoa, mistemi: 
iuhquin tona, ic tlaneci, mitoa 
iehon cemilhuitl, uel tlanalto
na: tlanaltonatimani. Auh 
injcoac, ouelacic, ouelmacic, 
itlanestiliz: inizquilhuitl, ic vei
ia, malacachiui: çan  iuh nenti, 

occeppa tepitonauj, tepitonauh
tiuhi, occeppa iuhqui muchioa, in
ic iancuican oalmomana: çan  iui
ian poliui, poliuhtiuhi: initoa ie 
onmiqui, in metztli: ie uei in qui
cochi: ieuein ic cochi, ietlathui
tiuhi, ietlathuinaoac, in oalquiza. 
Auh iniquac uel ompoliuh, mi
toa: ommic in metztli.(8)

Izcatqui, itlatlatollo, inic mi
toa: iuhquin tochton, isco uetz
toc metztli. Jnhin, quilmach, ca
ic ica onneauiltiloc: ic conjsui
uitecque: ic conjstlatlatzoque, ic
conjspopoloque: ic conjsomicti
que in teteuh: inicoac catepan 
oquicaco, omomanaco. Mitoa, 
inociooaian, in aiamo tona, in
aiamo tlathui: quilmach, mocen
tlalique, mononotzque, in teteuh: 
in vmpa teutiuacan, quitoque: 
quimolhuique. Tlaxioalhuiia, 
teteuie: aquin tlatquiz? aquin
tlamamaz? in tonaz, in tlathuiz?
Auh niman, ie ic iehoatl vncan 
ontlatoa: onmisquetza in tecu
ciztecatl, quito. Teteuie, canchoatl
niiez: Occeppa quitoque in teteu: 
aquin occe? Niman ie ic nepanotl, 
mohotta: quimottitia, quimolhuia, 
quen on yez, y? quen toniezque?
       
       fol. 3

Aiac motlapaloaia, in occe on
misquetzaz: çan  muchitlacatl 
momauhtiaia, tzinquicaia. Auh 
amo onnezticatca: incetlacatl 
nanaoatzin, vncan tehoan tla
cacticatca, in nenonotzalo: nima 
ic iehoatl, connotzque in teteu: 
quilhuique. Tehoatl tiiez, nana
oatze. Niman quicuitiuetz, in tla
tolli: quipaccaceli. Quito, Ca ie 
qualli teteuie: oannechmocneli
lique. Niman ic con peoal tique, 
in ie tlamaceoa: mocauhque na
uilhuitl: omextin in tecucizte
catl. Auh niman no icoac, motla
li in tletl: ietlatla, in vncan tle
cuilco: quitocaiotia in tlecuilli, 
teutescalli. Auh in iehoatl, te
cuciztecatl, inipan tlamaceoa
ia: muchi tlacotli, imac xoiauh 
quetzalli, auh inicacatapaiol
teucuitlatl, inivitz chalchiuitl: 
inic tlaezuilli, tlaezcotilli, ta
pachtli: auh inicopal vel ieh in 
copalli. Auh innanaoatzin, inj
acxoiauh, muchi çan  aacatl xo
xouhqui, acaxoxouhqui, cey 
tlalpilli: tlacuitlalpilli, nepan
chicunaui, in ie muchi: auh inica
catapaiol, çan  ie eh in ococacatl: 
auh iniuitz, çan  ienoieh in meuitz
tli: auh inic quezhuiaia, uel

ieh iniezco: auh inicopal, çan  ieh 
ininanaoauh, concocoleoaia. In
imomestin y, cecentetl in tepeuh 
muchiuh: in vmpa, ontlamaceuh
tinenca: nauhiooal, mitoa in as
can, tetepetzacuilli, itzacuil to
natiuh, yoan itzacoal metztli.
Auh in ontzonquiz, nauhiooal in
tlamaceoaliz: niman quitlatla
cato, quimamaiauito, inimac
xoiauh: yoan in ie muchi, ipan 
otlamaceuhque. Inin muchiuh,
ie inneeoalco, inicoac in ieoalio
oa tlacotizque, teutizque. Auh
inicoac, ie onaci iooalnepantla:
niman ie ic quintlamamaca, quin
chichioa, quincencaoa: in tecuaz
tecatl, quimacaque, iaztacon: mi
miltic, ioan ixicol. Auh in nana
oatzin, çan  amatl, inic conquail
pique: contzonilpique, itoca, ia
matzon: yoan iamaneapanal,
yoan i amamastli. Auh in ie
iuhqui, inouel acic ioalnepan
tla, in muchintin teteu qui iaoa
lotimomanque in tlecuilli, in mo
teneoa teutescalli, in vncan na
uilhuitl otlatlac tletl, nenecoc,
motecpanque: auh nepantla qui
momanque, quimonquetzque in
omextin, y, moteneoa in tecuciz

        fol. 4

tecatl, yoan nanaoatzin, quis
namictimomanque, quisnamic
timoquetzque in tlecuilli. Auh 
niman ie ic tlatoa in teteu, quil
huique in tecuciz tecatl. Otla
cuelle tecuciz tecatle, xonhuetzi, 
xonmomaiaui in tleco: niman 
ie ic iauh momaiauiz in tleco. 
Auh initech oacito totonillotl in 
amo isnamiquiztli, in amo ieco
liztli, amo ihiouiliztli: inic cen
ca uel oxoxotlac tlecuilli, ovel 
oahoalantimotlali, ouel motla
tlali in tletl: ic çan  ommismauh
tito, ommotilquetzato, oaltzin
quiz, oaltzinilot: ie noceppa iauh 
tlaiehecoz, isquich ca ana, ic mo
motla, quimomaca in tletl: auh 
ca auel motlapalo, in ie no itech
onaci totonqui, çan  oaltzinqui
ca, oaltzincholoa, amo ontla
iecoa: uel nappa, tlaelnappa
iniuh quichiuh in moieheco, ca 
niman auel ommomaiauh in tle: 
co: ca çan  ie vncan tlateneoal
li in nappa. Auh in ontlaquis
ti nappa: niman ie ic ieh con
tzatzilia in nanaoatzin, quil
huique in teteu. Oc tehuatl,

occuel tehoatl nanaoatze, maie
cuel. Auh innanaoatzin, çan  cen 
in oalmotlapalo, quioalcentla
mi, quioallancoa iniiollo, oalis
tetenmotzolo: amotle ic mismauh
ti, amo moquehquetz, amo motil
quetz, amo tzinquiz: çan  niman 
ommotlaztiuetz, omomaiauhtiuetz
in tleco, çan  ic cenia: niman ie ic
tlatla, cuecuepoca, tzotzoioca in 
inacaio. Auh inicoac, oquittac te
cuciztecatl, in ie tlatla: quinicoac, 
catepan ipan onmomaiauh: niman 
ie no ic tlatla. Auh iniuh conitoa, 
quilmach niman no ic oncoac, in 
quauhtli, quimontoquili: onmotlaz
tiuetz in tleco, ommotlecomaiauh, 
oc iehoatl no vellalac: ipampa in
iuiio cuicheoac, cuichectic. Auh 
ca ontlatzacui in ocelotl, aocmo 
cenca uellala in tletl, uetzito: ic 
camotlecuicuilo, motletlecuicui
lo, motlechichino, aocmo cenca
uellalac: ipampan çan  cuicuiltic, 
motlilchachapani, motlilchachaz
patz. In hin, quilmach vncan man, 
vncan mocuic in tlatolli: inic ito
lo, teneoalo, ina quin tiacauh, o
quichtli: quauhtlocelotl tocaioti
lo: ieh iacattiuh in quauhtli, mi
toa, quil ipampa in onteiacan

       fol. 5

tleco: auh ca ontlatzacuia inoce
lotl, inic mocencamaitoa quauh
tlocelotl: ipampa icatepa ouetz 
tleco. Auh in ieiuhqui, in omestin 
omomamaiauhque tleco, inicoac 
ie otlatlaque: niman ic quichisti
motecaque in teteu, in campa ie 
quicaquiuh nanaoatzin, in achto 
onuetz tleco: inic tonaz, inic tlat
huiz. Inicoac ieuecauhtica ono
que, mochiscaonoque teteu: nima 
ie ic peoa, in tlachichiliui, noui
iampa tlaiaoalo in tlauizcalli, 
in tlatlauillotl: iniuh conitoa, ni
man ie ic motlanquaquetzque in 
teteu, inic quichiezque, in campa 
ie quicaquiuh tonatiuh. Omuchiuh,
nouiiampa tlachisque, auiepa 
tlachie, momalacachotinemi:
acan vel centetis inintlatol, in 
innemachiliz, atle iuel iaca in qui
toque. Cequintin momatque, ca 
mictlampa in quicaquiuh, ic vm
pa itztimomanque: cequintin 
cioatlampa: cequintin vitztlam
pa itztimomanque, nouiiampa 
motemachique: ipampa in can
tlaiaoalo tlatlauillotl. Auh in 
cequintin, vel vmpa itztimoma
que in tlauhcopa: quitoque. 
Ca ie vmpa hin, ie vncan hin in

quicaquiuh tonatiuh: iehoantin 
uel neltic inintlatol, in vmpa tla
chisque, in vmpa mapiloque. Iuh
quitoa, iehoantin in vmpa tla
chisque, quetzalcoatl: ic ontetl
itoca hecatl, yoan in totec, 
anoço  anaoatl itecu, yoan tlatla
uic tezcatlipuca: no iehoantin 
in moteneoa mimiscoa, in amo ca
tlapoaltin: yoan cioa nauin, tia
capan, teicu, tlacoiehoa, xocoiotl.
Auh injcoac, oquicaco, in omoma
naco tonatiuh: iuhquin tlapalli 
monenecuilotimanj, amo vel isna
mico, teismimicti: cenca tlanes
tia, motonameiotia, initonameio
nouiiampa aacitimoquetz, auh 
initonalmiio nouiiampa cacalac.
Auh catepan, quicaco intecuciz
tecatl, quioaltocatia: çan  ie no
vmpa in tlauhcopa, itloc on mo
manaco in tonatiuh: iniuh onuetz
que tleco, cannoiuh oalquizque,
oalmotocatiaque. Auh iniuh coni
toa, tlatlanonotza, tecacanilhuia:
can neneuhqui inintlachieliz mu
chiuh, inic tlanestiaia. Inicoac 
oquimittaque teteu, in çan  ne
neuhqui intlachieliz: nima ie
noceppa ic nenonotzalo: quito

         fol. 6

que. Quen iezque, y, teteuie? 
cuis onteistin otlatocazque,
onteistin iuh tlanestizque?. Auh 
in teteu, muchintin oallatzotec
que: quitoque. Iuh iez, y, iuh
muchioaz y. Niman iccetlacatl, 
ommotlalotiquiz in teteu: ic
conisuiuitequito in tochin, in 
iehoatl tecuciztecatl, ic conis
popoloque, ic conisomictique: in 
iuhqui ascan ic tlachie. Auh in 
ieiuhqui: inicoac ie omomanaco 
onteistin, ie nocuele auel olini, 
otlatoca, çan  momanque, mote
temanque. Ic ienoceppa quito
que in teteu. Quen tinemjzque, 
amo olinj in tonatiuh: cuis tiquin
nelotinemjzque in maceoalti? 
Auh inin, matoca mozcalti, ma ti
muchintin timiquican. Nima ic 
ieh itequiuh omuchiuh, in hecatl, 
ie quin mjctia in teteu: auh in 
iuh conitoa, in xolotl, amo mo
miquitlania: quimilhui in teteu.
Macamo nimiqui teteuie. Ic ce 
ca chocaia, vel ispopocaoac, is
quatolpopocaoac. Auh in ie itech
onaci miquiztli, çan  teispapa 
eoac, cholo, toctitlan calacti

uetz: ipan on mixeuh, ic mocuep
tiuetz, in toctli ome manj, ma
xaltic: in quitocaiotia millaca, 
xolotl. Auh vncan ittoc in toc
titlan: ienoceppa teispampa 
eoac, ienocuele, metitlan ca
lactiuetz: no ic omocueptiuetz 
in metl, ome manj, initoca me
xolotl. Veuh ceppa ittoc, ie no 
cuele atlan calactiuetz, axo
lotl mocuepato: ie vel vmpa ca
nato, inic conmictique. Auh qui
toa, in manel muchintin teteu 
omicque, canel amo ic olin, amo 
vel ic otlatocac in teutl tonatiuh:
ic itequiuh ommuchiuh in hecatl, 
moquetz in ehecatl, cenca mol
hui, totocac, in ehecac: quin ie
hoatl vel colinj, niman ie ic o
tlatoca. Auh inicoac, ie otlato
ca, çan  vmpa ommocauh in metz
tli: quinicoac in ocalaquito ica
laquian tonatiuh, ie no cuele ic
oaleoac in metztli: ic vncan mo
patilique, motlallotique. Inic 
ceppa oalquica, tlacemilhuitil
tia in tonatiuh: auh in metztli 
iooaltequitl quitlaca, ceiooal 
quitlaca, iooaltequiti. Ic vnca
hin neci, mitoa: ca iehoatl to

       fol. 7

natiuh iezquia in metztli tecu
ciztecatl, intlaie achto onuetzi
nj tleco: ipampa, ca iehoatl ach
to misquetz, inic muchi tlaco
tli ipan tlamaceuh.(9)

Nican tlami, inhin nenonotzal
li, cacanilli: in ieuecauh ic tla
tlanonotzaia, veuetque, inimpi
el catca. (10)

     Metztli qualo.
Inicoac, qualo metztli: istli
leoa, iscuicheoa, cuicheoati
momana, tlaiooatimomana. 
Inicoac, y, muchioa: uel mote
matia inootztin, tlaueimatia, 
momauhtiaia: manelli moqui
michcuepti, maquiquimichtin
mocuepti, inimpilhoan. Auh 
inic quintemmatia: inic mo
patiaia, inic amo iuhqui impa
muchioaz: itztli in camac, ano
co in xilla quitlaliaia: ipapa 
inic amo ten coaiuizque, ten
coatizque impilhoan: anoço  ia
cacoatizque, iacacotonizque,
anoço  tempatziuizque, tenne
cuiliuizque, ispatziuizque,
isnecuiliuizque, isoacaliuiz

que: in anoço  atlacacemele tla
catiz, in amo tlacamelaoac.
Inin metztli, iehoan quimoteu
tiaia in xaltocameca: quitlama
niliaia, quimauiztiliaia.(11)

Inic ey capitulo, intech
pa tlatoa: in cicitlaltin.(12)

    Mamalhoaztli.
Inicoac oalneci oalmotema: 
tlenamacoia, tlatotoniloia; ic 
mitoaia, ooaluetz in iooaltecu
tli, in iacauiztli: quen uetziz in
iooalli, quentlathuiz. Auh in hin 
tlenamacoia, espa in muchioa
ia: icoac intlapoiaoa, tlaquauh
tlapoiaoa, yoan netetequiz pan,
tlatlapitzalizpa. Icoac, y, neco
aia, neuitzmanaloia: ic espa
tlenamacoia, icoac in tlauizcale
oa, tlauizcalli moquetza; in tla
tlalchipaoa, in ie tlathuinaoac.
Auh inic mitoa, mamalhoaztli, 
itech moneneuilia in tlequauitl: 
iehica, inicoac tlequauh tlaxo, ca
momamali in tlequauitl: inic ue
tzi, inic xotla, inic mopitza tletl.
No yoan, inic nematlatiloia: in

       fol. 8
 
ic momatlatiaia toquichtin, ie
hoatl quimacacia, mjmacacia 
imacaxoia, mjtoaia: quilmach 
in aquin amo nematlatile, imac
tlequauhtlaxoz in mjctlan, ini
coac omjc. Iehica in toquichtin, 
muchitlacatl momatlatiaia, ne
necoc inmac quiuiujpanaia, qui
tetecpanaia ininnematlatil: ic 
quitlaiehecalhuiaia in mamal
hoaztli: iniuh vipantoc, tecpan
toc, no iuh quiuiuipanaia, quite
tecpanaia inimmac innematlatil.

   Citlalpol, vei citlalin.
mitoa: inicoac ian cuican oal
choloa, oalquica, nappan poliui,
popoliuhtiuetzi: auh catepa uel
cueponj, cuepontimotlalia, cue
pontica, tlanestitica: iuh quin
metztona ic tlanestia. Auh in 
icoac, iancuican oalcholoa: ce
ca mauiztli motecaia, nemauh
tiloia: nouiian motzatzacoaia 
in tlecalli, in puchquiiaoatl: mi
toaia, aco cocolizco, itla aqualli 
quitquitiuitz, inoquicaco: auh in 
quenman quicoalttaia. Auh 
no micoaia, inicoac oalcholoa, 
izcaltiloia, quitla coaliaia: imez

cotica in mamalti, contlatzitzi
cuiniliaia, contlatlatla xiliaia,
contlaiiauiliaia.(13)

Inic naui Capitulo, 
itechpa tlatoa: in cicitlaltin.(14)

    Citlalin popoca.
Mitoa: tlatocatetzauitl, ie tlato
camicoaz, aco aca uey tlacopilli
iemjquiz: yoan no quitoaia, aco
cana ieoalmotzacoaz, aco ie oli
njz teuatl tlachinolli: yoan ano
co iemaianaloz. Quitoaia in ma
ceoalti: aco tapizhi, aco apiztli 
quitoa.(15)

     Citlalin tlamina,
Mitoa: amo nenquica, amo ne
uetzi, initlamjnaliz: tlaocuillo
tia. Auh in tlamintli, mitoa: 
citlalminqui, ocuillo, aocmo qua
lo, mauhcaitto, tlaelitto, hihielo,
tetlaieltia. Auh in iooaltica vel 
nemalhuilo; neolololo, netlapa
cholo, nequentilo, netlalpililo: 
imacaxo initlaminaliz citlalin.(16)

       fo. 9

   Citlalsunecuilli.
Can iioca onoc, iioca neztoc, 
tlanestitoc, cuecuepocatoc:
Auh inic mitoa, citlalsunecuil
li;ca quineneuilia, vel noiuh qui 
centlamantli tlachichioalli tlas
calli, anoço  tzooalli: nenecoc, ce
centlapal quacoltic, quateuila
cachtic: suchilhuitl ipan in qua
qualoia, nouiian cecencalpan: 
quitzacutimanca, innouiian te
chachan, nechiuililoia.(17)

     Citlalcolotl,
Can noiuhqui: quineneuilia, qui
namiqui, initlachieliz tequani 
colotl: cuitlapilcocoltic, mama
lacachtic, teteuilacachtic injcui
tlapil: ipampa inic mitoa citlal
colotl. (18)

     Ehecatl
Moteneoaia: ic quinotzaia que
tzalcoatl. Nauh campa oallauh, 
nauh campa oalitztiuh. Inic cec
can oallauh: vmpa iniquicaiam
pa tonatiuh, quitoaia tlaloca:
inin ehecatl, vmpa oallauh, qui
tocaiotiaia, tlalocaiotl: amo ce
ca temauhti, amo cenca totoca,

uel ipan acaltica viloa, vel
ipan quixoa, in atlan; vel ipa
panoa. Inic occa oallauh, mo
teneoa mictlampa: auh inin mo
tocaiotia mictlampa ehecatl. In
hin uel imacaxo, uellamauhtia;
cenca totoca, inicoac moquetza,
amo vel quisnamiqui in acalli:
amo vellauilteco, amo uel tlas
tlapalolo, avel istlapal viloa,
auel tlanecuilolo in atlan: can
mauhcaquixoa, mauhcaquica
in tlapanauique, in atlaca, in
tlatlamaque, in tlamjnque.
Inoquittaque, ca mictlampa
hecatl inomoquetz: ic cenca
motenmati, motequipachoa, 
uel motequimati, ompilcato
que, ompipilcatoque, in tlane
loa, in tequitlaneloa: vel mo
maquauhtilia, inic uel onqui
ca, onmacana atenco, atexi
palco, achichiiacpa: iuh qui
toa, ca miecpa, teatlan mictia,
quipolactia in acalli. Inic es
can oallauh: moteneoa cioatla
pa, motocaiotia, cioatecaiotl,
cioatlampa ehecatl: no quito
caiotia ce ehecatl, anoço  maca

       fol. 10

oacipampa vmpan oalitztiuh
macaoacan. Auh inhin, amo 
nocenca totoca: iece cenca itz
tic, uel tececmjti, tepineoalti,
tepineuh, tetetziliuiti, tetetzil
quisti: tetzitzilquiti, teuiui
ioquilti, tecuecuechquiti, te
cuecuechmiquiti: texillan
quauhtili, teiomotlanquauh
tili, tetzonteconeuh. Auh tel,
uel ipan quixoa in atlan: amo
temauhti, amo temauizcuiti.
Auh inic nauhcampa, oallauh 
ehecatl; vmpa uitztlampa: mo
tocaiotia uitztlampa ehecatl. 
Auh inin, cenca vel imacaxo, mi
macaci: neten macho, aoc te
naoatilti, aoc tetlatolti: ipa
pa cenca totoca, cenca tlamauh
tia. Quitoa, inicoac moquetza: 
vel quitzjneoa, quipoztequi in 
quauitl: yoan quixitinja in te
pantli, in tepancolli, in xacalli:
quecatoctia in tlatzacuilli, in
chinancalli. Auh in vei atl vel 
cotinja, quiteponacoa, quipo
conaltia, cacuecueniotia: iuh
quin tetecuicatimani, cocomo 

catimani: auh in acalli caaco
maiaui, ca aco tlaca: vel noiuh
qui, quinamiqui in mictlampa
ehecatl.(19)

Tlapetlanjllotl, tlapetla
njliztli: muchic quinotzaia, qui
tocaiotiaia, aiauhcocolli, tla
petlanjlquauitl, oztopilcoauitl.
Inicoac tlapetlani, tlatlapetla
ni: tispoiaoa, tismimiqui, titis
mauhtia, titocuitiuetzi: aisna
miquiliztli, aisnamiquiztli, no
uiian tlatlaneztimoquetza: iuh
quin tlauizcalli moquequetza:
inic oallauh, oalcocoliuhtiuh,
cuecueliuhtiuitz.(20)

Ic macuilli capitulo, i
techpa tlatoa: in inistli.(21)

    Tlalocatecutli,
Teutl ipan machoia, itech tla
miloia, in quiauitl, in atl: iuh
quitoaia, ie quichioa, in ticqoa,
in tiqui, in qualoni, injoani, in
tonenca, in toiolca, in to cochca,
in toneuhca, in tocemilhuitiaia,
in tonacaiotl: in ieisquich xo
paniotl, initzmolintoc, in celiz

          fol. 11

toc, in quauitl, in oauhtli, in
chian, in aiotetl, in etl, in metl,
innopalli: yoan in occequi, in
amo qualoni, in suchitl, in xi
uitl. Auh inicoac ilhuiquisti
liloia: achtopa nauilhuitl mo
caoaia, motlalocacaoaia intla
macazque: in moteneoa calme
cac mooapaoa, mozcaltia. In
icoac oacic nauilhuitl, in iene
oalco, in ieilhuitl muchioa: ma
tlampapachoaia, mopopolactia
ia in uei apan: amo iuiian, amo
motlamachuja, in atlan on mo
tzotzopontitlaca, onmotzotzo
pontimaiaui: çan  monetechuja,
vncan coquititlan quinemjtia,
quipopolactia, quiuiuilana: ic
pac cantinemi, quititilicca, atla
tlatzotzopotztinemi, aicoxotzti
nemi, tlamomolotztinemi: in
mac mouiuitlatinemi, in tlama
cazque, in otlatlaco, incalme
cac itla oncholo: intlanel can
aca omotepotlami, itla oconic
xixopeuh, ocuel ic conacique,
ie ic inmal, caquipipia, aoc
mo conjscaoa, inic catlampa
pachozque. Auh amo çan  que

njn quipoloa: uel quicocoltia,
quellelaxitia, ca quen quimat
toc, camopopocauhtoc, ca icomo
catoc, ca micqui in quioalmaia
ui atenco: aiac uel ipan tlatoa,
vncan quimonana inintahoan,
ininnahoan. Auh in aquin qui
tlamauhcaittilia, in quitlate
machilia ipiltzin, inic amo ca
tlampapachozque: conquistia
ia, itlatzin quin macaia in tlama
cazque, aco totolin, aco tlaqual
li: ic quicaoaia. Auh inicoac, y,
innouiian techachan, in cecen
calpan etzalqualoia: ceceiaca
metzalhuiaia, yoan etzalmace
oaloia; cintopiltica mitotia, te
pan cacalaqui, motlatlaeuia,
motlatlaitlanja, in etzalmaceuh
que: çan  muche in etzalli quin
maca, in xoxochuicol, imeetzal
con intlan ca ana.(22)

In iehoantin,y, moteneoa tlalo
que: intech tlamiloia in mistli,
in quiauitl, in teciuitl, in cepa
iauitl, in aiauitl, in tlapetlaniliz
tli, in tlatlatziniliztli, in teuite
quiliztli.

     fol. 12

   Aiauhcocamalotl,
Iuhquin uitoliuhqui: tlauitol
tic, coltic, inic oalmoquetza,
tlatlatlapalpoalli, motlatlapal
pouh initlachieliz. In centla
mantli tlapalli, itech neci: xo
xoctic, quiltic, quilpaltic, iia
paltic, quilpalli, iiapalli: yoan
coztic, xopaltic, xochipalli: ni
man ie chichiltic, tlapaltic: yoa
tlaztaleoaltic, tlaztaleoalli:
yoan texotic, texotli, matlal
tic, matlalli. Auh quitoa, in
icoac oalmoquetza: quinestia,
quiteittitia, quinezcaiotia, ic
macho, ic machizti, ic itto: in
amo quiauiz, amo tlaelquiauiz,
amo tilaoaz: çan  quimomoiaoaz
in mistli, qui popoloa, quellel
tia, quiiacatzacuilia in quiia
uitl, in tlaelquiiauitl: in tepal
tili, in techacoani, in tecoqui
tili. Intla cenca amotlatlali mis
tli, inouel cuicuicheoac, inono
uiian tlatlaiooac: çan  qui po
popoloa. Intlanel quiaui, aoc
mo cenca tilaoa, aocmo mol
huia: ca aoachquiaui, aoach

tli in onueuetzi, in onchichipini:
aoachpitzactli, aoachpicilli, a
oachpiciltoton, in ontzitzicuini,
inonueuetzi: anoce çan  aoachti
laoa, aoachtilaoatimani, aoach
tzetzeliuhtimani. Auh quitoa,
quilmach intla metl, ipan moque
tza: ic macuecaliciui, macocauia,
maoaqui, machichiliui, matlatla
uja, macuetlauja. No yoan qui
toa, inicoac miecpa oalmoquetza:
ic neci, çan  cuel quicaz, in quiia
uitl: quitoaia, çan  cuel iazque
inaoaque, ie quicazque in tlalo
que.(23)

Ic chicoacen capitulo
vncan mitoa: in cepaiauitl,
yoan mistli, yoan in teciuitl.(24)

Cetl, mitoa: itztlacoliuhqui, 
cexiuhtica in oallatiuh, in ce
uetzi: ipan ochpaniztli, in peoa
ceuetzi. Auh chicoacempoalil
huitl, chiquacepoaltonal: in ma
ni, in ceuetzi. Auh ipan quica,
ipan poliui, initoca tititl: icoac
tlami, mitoa ca oquiz in cetl, 
ie tocoz, ie toquizpan, ie tla
tlalaquiloz, ic tlallan ontlatla

        fol. 13

liloz: ie tlatotonja, ie tlacaca
oaca, ie tlaiamanja: ie qual
can, ieuncan, ie inman, ie tlain
man, otlainmantic: ie tlaciui,
otlaciuh, ieneamaloz, ieneaco
manaloz, ie nemociuiloz, ie tla
mociuiz, aoc onnetlaliloz: ie
tlacaitleoaz, ie motocaz in tla
elimictli, in tlapopoxolli, in ca
camolli, ie cacamoloz, ie etlaxoz,
ie etlacaloz: ieoauhpixoloz, ie
oauhquetzaloz, ie chiempixoloz,
ie chiltecoz, ie chilaquiloz: ie
onpipilcotoz, ie onnemaiaohoaz,
ie netlacatiloz.(25)
 
      Cepaiauitl,
Can iuical, çan  itlauical, qui
toquilia, quitocatiuh, yoa ono
tiuh in cetl: iuhquin quiauitl 
ipan poui. Auh mitoa, inicoac 
cepaiaui: piscoz, tlamochioaz: 
quinestia, inezca in pisquiztli.(26)

    Mistli.
Inicoac tepeticpac moloni,
momoloca, motlatlalia, mopi
loa: mitoaia, ca ieuitze intla
loque, ie quiiauiz, ie pixauiz

que in aoaque.(27)

   Teciuitl .
Ic muchioa, ic neci: inicoac te
peticpac motlatlalia mistli, ce
ca iztac: mitoa, ca ie teciuiz, ie
teciuiloz in tonacaiotl. Auh in
ic uetzi teciuitl, iuhquin tlaca
calaca, tequacacalanja, temo
motla: vel ic miqui, ic ispoli
ui, ic tonacamiqui, cematl qui
mana, atlisco quin mana in toto
me. Auh vel oncan mopisquia,
quin mopisquia, tonacatlama,
in atlaca. Auh inic amo teciuiz,
inic amo teciuiloz, inic amo
cin miquiz toctli: niman quito
peoa, quipeuia, in teciuhtlaz
que, in quiiauhtlazque: atlan
pa quiquanja, quitlachieltia,
quiuica: anoço  vmpa quitlaca
in cacatla, cacaistlaoacan, in
atle imuchioaian, atle iionoia,
atle onoc, atle iieoaia, atle e
oatoc, atle iquicaia, atle quiz
toc, atle onuetztoc: caniuhca
tla, tetl oaoacca.(28)

Inic chicome capitulo, itech
pa tlatoa: in xiuhtlapoalli,

      fol. 14

in xiuhtonalli.(29)

   Ce tochtli.
moteneoa: uitztlampa xiuh
tonalli, xiuhtla poalli: ma
tlacxiuitl omei tlauica, tla
otlatoctia, tlatqui, tlamama.
In muchipa cecexiuhtica, vel 
tlaiacatia, tlaiacana, quipe
oaltia, ipeuhca muchioa, qui
tzintia iniz quitetl xiuhtonal
li in acatl, in tecpatl, in calli.
In iehoatl acatl, mitoa: tlap
copa tonalli, iuh quinma . q.n.
tlauilcopa xiuhtonalli: ipapa 
ca umpa oalneci in tlauilli, in
tlanestia.(30)

Auh inic ei xiuhtonalli, iehoatl 
in tecpatl: moteneoa mictlam
pa tonalli, ipampa in mjtoa mic
tlampa: iuh quitoaia in veuet
que, quilmach inicoac micoa:
vmpa itztiui, vmpa tlamelaoa, 
vmpa tlatotoca in mimicque.
Iehica, inicoac aquin miquia, in
oconchichiuhque, in oconqui
quimiloque, in oconiilpique:
vmpa quitlachialtiaia, vmpa
quitztiltitimotlaliaia.(31)

Auh inic naui, tlanauhcaiotia, 
xiuhtonalli: iehoatl in calli mo
teneoa, cioatlampa tonalli. Ipa
pan iuh quitoaia, cioatlampa: 
quilmach, çan  muchi cioa in um
pa onoque, aocaque toquichtin.(32)

Inin nauhteme xiuhtonaltin, 
xiuhtlapoaltin: izquiteme ce
ceppa moquetztiui, tonalpeuh
caiome muchiuhtiuj.(33)

Inic muchi matlatlacxiuitl 
omeei, quitlamja, conaxitia,
quitzonquistia nauhteistin: 
inic tlaiaoalotiui, quimomaca
tiui, quimocauilitiui, intequiuh, 
cecexiuhtica: iehoatl itech ona
ci, itech omocaoa, itech ontzopi,
itech ontlatzotzona, ontlatzon
quistia in matlactlomei calli,
cioatlampa tonalli.q.n. ieoca
xiti in matlacxiuitl omei ite
quiuh.(34)

Auh niman ic oalmoquetza in ce
tochtli: uitztlampa tonalli. In
icoac, y, moquetza, in quipeoal
tia itequiuh, inic cexiuitl tlaui
caz, tlaotlatoctiz: cenca nemauh
tiloia, tlatemachoia, netema
choa: ipampa, inipan muchioa

     fol. 15

ia maianaliztli, moteneoa
cetochuiliztli. çan  ito uellamauh
tiaia, uel imacaxoia: inicoac
onomoquetz ce tochili, inono i
tech axioac, ono itech on pachi
ooac: amonoie inome, anoço  ey
ets.(35)

Inic chicuey capitulo,
itechpa tlatoa: inic quimaca
cia apiztli, in maianaliztli; in 
icoac tlauicaia, in xiuhtlapoal
li in ce tochtli: yoan in tlein
achtopa quichioaia, inaiamo
vnpeoa xiuhtlapoalli, cetoch
tli.(36)

Auh inicoac, aiamo moque
tza ce tochtli: achtopa nenemach
tiloia, netlatlatililo, netetzon
tilo, netacatilo, mocuezcoma
tema in tonacaiotl: aoctle mo
tlaca, muchicoac netlatililo in
polocatl, in popoiotl, in xilotzo
tli, in miiaoatl, in metzolli, in 
nochxochitl, in mescalli, inne
cutlatotonilli. Auh inic muchi
temachiloia, in oauhtli çan  yoa
mosconoa inipolocaio: in etl
can yoan motlatiaia, mocala
quiaia iniaxaoacaio, yoan inje

xococoloio, inopatzaoac. Auh
icoac, muchi tlaiecoa, tlaaco
tlaca, tlaihiiocuitia in petzicatl
in chichic oauhtli, anoço  teuoauh
tli, iacacolli: ie icoac tecoa, mo
tlacacouia, in vnca quicoani, in
mocuiltonoa, in motlacamati,
intlatlametl, tlaisxotiani, atle
quiscaoa, tlaistamachiuhqui,
tlacaloani, tlapachoani, tlamal
huiani, teuie, tzotzoca, inotzol:
ichan maaquia, mihitoa, moca
calaquia inic notlacatl, in moto
linja, in quiciaui, in quihiiouia:
inaoneoatinemi, in aonmacitinc
mi, in apizmicqui, in teuciuh qui:
iniuhqui cochi, iniuhqui meoa, in
aualnecini, in aoccan vitz, in aoc
can quitta ihiiocuiia, iceuhca,
ipatica: ie vncan in monamaca,
in moqua, in motoloa: anoço  qui
namaca, quimonamaquilia inipil
tzin, iniconetzin: motlatlacul
namictia, ueuetlatlaculli qui
mottitia, quimotlalilia: inic mu
chipa centlacotli ietiuh, inisquich
cauitl miquiz. Auh in manel on
mic, occeppa ipan oalmoquetza,
aca ioaniolqui, anoço  ipiltzin
omisquetza, ipan tlaiecoa: aiac

       fol. 16

miscaoa, ma antiui, motilini
tiui, cemololiuhtiui, moce mi
chictiui inincalloc, inincuitlax
colloc: muchipa impan tlaiecoa,
impan oonotiui, mocepan pale
uia, cencalaqui inichan in tecui
io: intla tlacatizque ipilhoan,
inimisuioan, çan  niman ie quin
cauilitiui ininueuetlacol: in
oalmozcalizque, in oalistlama
tizque, in oallachiazque, ie in
tech ca inintlacoio, ie uicti, ie
mecapalti, ie teitzcuinhoan, ie
tetotolhoan: canel o impan ia,
oquimonamictique, in auel te
cauh, in auel poliui: ca intahoa.
inculhoan, innanhoa, incihoa
in quin maceuitiui, quincuititi
ui, quineauilitiui, quinmamal
titiui, quintlalilitiui: caouica
in concauhque, in quimoncauili
que, inic maianalco, in teuciui
ian, imapizmiquia, aoc imatla
matia, aoc ontlaiecoa, uel ico
coiaia: in moquaque, in mona
macaque. Ipampa, in atle co
mochioaltique, in atle ic onmo
tlamachique, in aquen ommo
matque, in çan  onmotlacomat
que, onmauilmatque: inicoac
 
aiamo peoa, aiamo moquetza
xiuhtonalli ce tochile. Ic mi
toa,camocetochuique inin ta
hoan ininculhoan: inic qui cui
que veuetlatlacolli.(37)

Inicoac, ieotequit ce tochtli, in 
otlatzonquisti cexiuitl: niman
ic ie itech concaoa, intla pcopa
tonalli: iehoatl oalmoquetza in
vme acatl.(38)

Inic chicunaui capitulo,
vcan mitoa: in mitoa, to
ximmolpili, anoço  inic molpi
lia xiuitl: y nicoac matlatlac
pa omeexpa otlauicac, y ni 
nauhteixti cecentetl xippoal
li: inic onaci vmpoal xiuitl
ipan matlac xiuitl omume,
yoan in tlein icoac muchioa
ya.(39)

Ie vncan, ie ipan in toxiuh
molpilia: muchipa ie quimat
tiuh, quitztiuh in vme acatl.q.n.
Ca vncan aci, uncan tlami om
poal xiuitl omatlactli, yoa on
xiuitl. Ca vncan mocentlalia,
monepanoa, monamiqui: inic

        fol. 17

otlaiaoalo nauhcampa matla
tlacxiuitl omeey, iniuh omo
teneuh: ic mitoa, vncan mol
pia, molpilia in toxiuh, occep
pa ian cuican vncan xiuhtzitz
quilo: inic monezcaiotiaia, in
xiuitl isoatoc, muchitlacatl co
quitzquiaia, inic occeppa ie o
peoa, ocno izqui xiuitl. sz años.
inic acitiuh macuil poal xiuitl
ipan nauhxiuitl: mitoa cen
ueuetiliztli, in oppa tlaiaoa
loa, in oppa monamiqui imol
pilican xiuitl. Izcatqui in
muchioaia, icoac molpilia xi
uitl: inicoac oaxioac, in vnca
uetziz tlequa uitl, in ie itlapo
alpan: achto vel nouiian ce
ceuia in tletl in cemanaoac,
yoan inisquich pieloia techacha
inneteutiloia tequacuilti, in
aco quauitl, anoço  tetl tlaxin
tli, muchi atlan onmotepeoa
ia: No iehoatl in te xolotl, in
tenamaztli, yoan nouiian
tlatlachpanoia, tlatetzca
lolo, tlanaoac tlauico, aoc

tle uetztoia in techachan. Auh 
in vetzia tlequauitl, vmpa in 
vixachtlan: iooalnepantla in 
vetzia, vel icoac in xeliui iooa
lli: malli inielpan vetzia, iehoatl 
in tlacopilli ielpan in quimama
lia tlequauitl. Auh inicoac que
teltzin ouetz, inomopitz: niman
ic iciuhca, queltetectiuetzi in
malli, conanjlia iniiollo, tleco
contlaztiuetzi: inic quicoaltia,
quitlamaca tletl. Auh inin aca
io, çan  muchi tleco tlami. Auh
in tlequauhtlacaia, çan  iehoa
in tlamacazque, in tlenamaca
que, in tlamaceuhque: copolco
tlenamacac, in vel imatia, in
itequiuh catca, in quitlacaia,
in quimamalia tlequauitl.(40)

Inic matlactli capitulo, 
vncan moteneoa; in tlatec
paniliztli; inquipiaia, inic ia
cuic tletl necia.(41)

Ie tlapoiaoa, in nican oneoa
ia mexico: motecpantiuia
muchinti in tletlenamacaque, 
muchichiuhtiui, ommaaquia 
inintlatqui teteu: in ceceniaca 

      fol. 18

impan mixeoaia, quinmixip
tlatiaia, in aco quetzalcoatl,
anoço  tlaloc etza in caco ac 
iehoatl ipan quiztiuia, cenca
can iiolic, cenca caniuian in 
iatiuiia, onotiuiia, mantiuiia: 
moteneoa, teunenemi, inic 
uellaquauhiooa onaci, vm
pa uixachtla. Auh in iehoatl
copolco tlenamacac, in tle
quauhtlazqui: niman nican 
quipeoaltia, inimac quima
mamaltiuh itlequauh: quiie
hecotiuh ica inimamalioa
ca, initlacaloca.(42)

Iniquac, y, oiooac, cenca ne
mauhtiloia, tlatenmachoia: 
iuh mitoaia, quil mach intla
camo, uel vetziz tlequauitl:
vncan cempoliooaz, centla
moaz, centlaiooaz, aocmo oal
quicaz in tonatiuh: ie ic cen
tlaiooa, oaltemozque intzitzi
tzimi, tequaquiui: ic muchi
tlacatl itlapanco tlecoia, ne
tlapantemaloia, aocac tlal
chi, tlatzintla, cali mocaoa
ia, motlaliaia. Auh in ootz

ti, momexaiacatiaia, in meme
xaiac quicuia, yoan cuezcomac 
quintlaliaia: ipampa, mauhca
ittoia, iuh mitoaia, quilmach 
intlacauel uetzi tlequauitl: no
iehoantin tequazque, motequa
cuepazque. Auh in pipiltototi, 
no quinmemexaiacatiaia: aiac
vel oncochia, onicopia, onmis
piquia, onjsmotzoloaia: canic
cate ininnahoan, inintahoa, 
quimixititicate, quintipiniti
cate, quintiloticate, quintzatzi
liticate, quimixitia, quintipi
nja, quintiloa: ipampa intla
oncochizque, quilmach quiqui
michtin mocuepazquc, quimich
tizque. Ic ca miscauja, mocem
mati in ontlachielotoc, inonitz
totoc, in onequechanotoc, ui
xachtecatl iicpac: isquich tla
catl vmpa ontlatenmati, omo
temachia, in quemanja uetzi
tlequauitl, in quemania oal cue
poni, oalpetzini. Auh inicoac,
oquenteltzin vel uetz, inomopitz
in oxotlac: catepan ic cuetlani,
cueponi, nouiion onea, oalitto

      fol. 19

in veca. Niman ic muchitlacatl,
inonacaztectiuetzi, contlatzitzi
cuinilia ixquichcapa intletl: in
manel cocolco onoc no conna
caztequi, concuilia iniezco, con 
tzitzicuinilia in tletl: ic mitoa
ca muchitlacatl tlamaceoa, ic
coneltetequi, injelpan ontle
quauhtlaxoc, conelcoionja
in malli, ica tecpatl: itoca is
quaoac. etc. (43)

Inic matlactloce capi
tulo, vncan mitoa: in tlein
quichioaia, inicoac omottac
onez, inocuepon iacuic tletl. (44)

Auh quinicoac, isquichtla
catl vmpa tlecui, in tlamacaz
que, in tletlenamacaque: inic
ienouiiampa vmpa oioaloque,
oisquetzaloque, in mexico tle
namacaque, yoan in ienoui
ian veca oaleoa, titlanti,tla
ioaltin: ca çan  muchiehoan
in pepenaloia, chicaoaque,
in oquichtin, in tiacaoan
in tlatzonanti, in painanj, in 
tlaccani, iniuhqui hecatoca,

ic motlaloa: ipampa inic iciuh
ca, caxititiuetzizque tletl imal
tepeuhipan: ca achtopa ic ne
nemachtiloia, muchichioaia
in tlecuioani: itoca tlepilli. Auh
ie ehoatl, ic quioalaxitiaia in
tlenamacaque: oc ie achto, vm
pa quitlecauiaia, quitlamela
oaltiaia iniicpac teucalli: in
vmpa mopieia ixiptla vitzi
lobuchtli, tlequazco contlalia
ia: nima ic contepeoa, conto
xaoa iniztac copalli. Auh ni
man ic oaltmeo, ocie no ach
to, vmpa quitqui, quitlamaela (revisar)
ualtia in calmecac, itocaio ca
mexico: ic catepan moiaoa, tle
tletlalilo, innouiian cacalmecac,
cacalpulco: niman ie ic iauh, in 
nouiian tetelpuchcalli. Ie vn
can inisquich on xoquiui, on 
motepeoa, ontapaliui maceoal
li, in motlecuilia: icoac ic noui
ian, tepan moiaoatiuetzi intletl:
netletletlalililo, neioiollalilo. Ca
no iuh quichioa, inisquich alte
peoa tlenamacac: inic quit
quia, quinenemitiaia tletl, ce

       fol. 20

ca quitototzaia, quimotlaloch
tiaia: inic iciuhca caxitizque in
chan, quimomamacatiquica, qui
mocuicuilitiquica, ic mopapatla
tiui. Amo uecauh, amo machiztli,
canisquichcauitl, y, in conaxitia
ia, in quicueponaltiaia: çan  achi
tonca innouiiampa, cuecuepoca
timoteca tletl, cuecuepocatiqui
ca: no vmpa achto quitquitiqui
ca, quitlamelaoaltitiuetzi, inin
teupan, inincalmecac, inincacal
pulco: catepan ic moiaoa; tepan
cemani in nouiian tlatlaxilacal
pan, yoan in calpan.(45)

Inic matlactlomume,
capitulo, vncan mitoa: in que
nin inisquich tlacatl, inicoac
omocuic in iancuic tletl: auh 
inicoac, y, muchitlacatl, quiia
cuiliaia initlaquen, yoan in
isquich calitlatquitl.(46)

Niman icoac, isquich ian
cuiia, in calitlatquitl: in oquich
tlatquitl, in cioatlatquitl, in
petlatl, in tolcuestli, inic palli:
muchi iancuic in moteteca, ioa
in tenamaztli, in texolotl. No
iquac iancuic nequentilo, nel 

pililo in tilmatli: in cioatl, ian
cuic ommaquia, inincue, ininui
pil. Ic mitoa, canel ian cuic on
peoa in xiuitl: papacoa, netla
machtilo: yoan quitoaia, ca ic
oquiz, ic otechtlalcaui in cocoliz
tli, in maianaliztli. Niman ic 
cocopaltemalo, tlacotonalo, tle
namaco: noceui in tlemaitl,
nauhcampa coniiaoa inithoal
co, catepan contema tlexicco,
inic otlenamacoc copalli: nima
ie ic necpan tzotzooalqualo,
vncan ic necaoaliztlalhuilo.
inic aiac atliz, ic centlathuiz:
quincen momattiuiia innepan
tla tonatiuh. Auh in oacic, ne
pantla tonatiuh, niman ic mi
qui, in mamalti, yoan tlaaltil
ti: quinicoac cenpapacoa, tla 
tlaqualo: icoac occeppa iacui
can netletlecuiltilo, netletle
cuillalililo. Auh in oimacaxo
ia ootzti, intla aca icoac omi
xiuh, otlacachiuh: intla oquich
tli iconeuh otlacat, quitocaio
tiaia molpili, xiuhtlalpil,
xiuhtzitzqui, xiuhtli, texiuh,
xiuhtlatlac, quetzalxiuh,

xiuhquen. Etc. Auh intla ci
oatl, xiuhnenetl, xiuhcue,
xiuhcocol. Etc. Auh inicoac,
ipan muchiuh motecucoma, to
xiuh molpili: cenca nouiian ic
tlanaoati, inic temoloz malli:
initoca xiuitl, in caco campa ie
anoz. Auh ce axioac uexotzin
catl, tlacopilli: itoca xiuhtlamin,
tlatilulco malli muchiuh: in tla
manj itoca itzcuin, auh ic tocaio
tiloc, ic notzaloc xiuh tlaminma
ni: ca iehoatl ielpan uetz, in tle
quauitl imal, muchi tleco tlan
injnacaio: auh ca tzohoalli, inic
quixiptlaioti, inipan quipouh:
tlaolpaoastli ipan quitlatlali,
inic quitequalti.(47)

