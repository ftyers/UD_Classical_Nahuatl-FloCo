
     del principio de los dioses.  fo. 1

Nican peoa injc Ey amostli.(1)

I njc ce capitulo, vncan mjtoa in 
quenjn otzintique inteteuh.(2)

In quenjn tzintique inteteuh in can
patzintique, amovel macho, caie 
iehoatl inpanjca in vncan teutioa
can, qujtoa in canjn y niqujn, in oc 
iovaian vncan mocentlalique, in 
ixqujchtin teteu, yoan mononotz
que, inaqujn tlatlquiz, inaqujn 
tlamamaz, inaqujn, tonatiuh iez, 
(Ynjn caieomjto cececnj.) auh ini
quac, inomomanaco tonatiuh, ni
man muchintin vncan mjcque, 
inca  muzcalti in tonatiuh: aiac 
mocauh in macamo mjc (inoiuh 
mjto). auh injuhqujmatia ve
vetque. Jn Vitzilobuchtli, in cen
ca quj maviztiliaia in Mexica.
Yvin in quj matia, initzintiliz, i
nipeoaliz, caincoatepec, yvjcpa 
in tullan, cemilhujtl quitztica, vm
pa nenca cihoatl, itoca Coatl i
cue: innan centzonuitznaoa.
auh in veltiuh, itoca, Coiolxauh.
auh in iehoatl coatl icue, vncan 
tlamaceoaia, tlachpanaia, qui
mocuitlaviaia, in tlachpanalli.(3)

Jnjc tlamaccoaia, in coatepec. auh 
ceppa ini quac tlachpania, in 
coatl icue ipan oaltemoc ihujtl,
iuhqujnihujtelolotli, njman con
cujtiuetz in Coatl icue: ixillan con
tlali. auh inon tlachpan njman co
cuizquja y nivitl, inixillan oqujtla
lica aoctle qujttac, nj man ic otztic 
in Coatl icue. auh ino qujttaque in 
centzonvitznaoa injnnan ie otztli, 
cenca qualanque, qujtoque acoq'
chivili y? aqujnocotzti? techavilq`x
tia, techpinauhtia. auh injn vel
tiuh in Coiolxauh: qui mjlvi no
qujchtioan techavilqujxtia çan 
ticmjctia in tonan, in tlaueliloc in 
ie otztli: aco quj chivili initicca.
auh ino qujma Coatl icue: cenca 
momauhti, cenca mote quj pacho, 
auh inj coneuh injtic catca qujio
llaliaia, quioalnotzaia quilhuj
aia, macaximomauhti iene njc
mati, ino qujcac in Coatl icue, 
initlatol inj coneuh, cenca ic mo
iollali, motlali y njiollo, iuh qui
njuhcantlama. auh in ie iuhq', 
incentzonvitznaoa ino quj cetla
lique injn tlatol, ino quj cemjtoq 
ica quj mictizque injn nan, iehica 
 
                    fo.2

caotlapinauhti, cacenca muchi
caoaia, cenca qualanja, iuh quj 
in qujcaia y njiollo, in Coiolxauh
quj, cenca qujn ioleoaia, qujniol
lo cocoltiaia inj oqujchtioa, inma
cuele miquj in jnnan. auh ince
tzonvitznaoa, njman ie ic moce
caoa, moiaochichioa. auh inie
hoantin centzonvitznaoa, iuhqn 
tequjoaque catca tlacujaia, tla
quauicujaia, quiquauicujaia
injntzon, injnquatzon. auh ce 
itoca Quavitl icac, necoc qujtla
litinenca initlatol, intlein qujto
oaia centzonvitznaoa, njman
conilhujaia, connonotzaia in 
Vitzilobuchtli. auh in vitzilobuch
tli: quioalilhujaia in Quavitl icac: 
cenca tleticmomachitia notlatzi
ne, vel xonmotlacaqujlti ie ne 
njc mati. auh in ie iuhquj in ieque
ne oqujcemjtoque, inocentetix 
injntlatol, injc quimjctizque, injc 
quitlatlatizque injnnan, njman 
ie ic vi teiacana in Coiolxauhquj,
vel muchichicaoa, mocecenquetza, 
moiaochichiuhque, motlamama
caque, intech quitlalique inj ma

matlatquj, inanecuiotl, intzitzicaz, 
amat itech pipilcac, tlacujlolli, 
yoan in coiolli incotztitech qujil
pique, injn coiolli mjtoaia oiovalli, 
yoan injn miuh tlatzontectli, ni
man ie ic vi, tetec pantivi, tlatla
mantitivi, tlaieiecotivj, momama
tivi, teiacana in Coiolxauh quj.
auh in Quavitl icac, njman ie ic 
motlalotitleco, inqujnonotz az in 
Vitzilobuchtli quilhujca ie vitze,
njman qujto in Vitzilobuchtli, vel 
xontlachie çan ievitze njman 
ie ic conilhuja in Quavitl icac: 
caie tzonpantitlan, ie no ceppa 
quioalilhuja in Vitzilobuchtli, ca 
ievitze, njman conilhui caie 
coa xalpan vitze, ie no ceppa qui
oalilhuj in Vitzilobuchtli in Qua
vitl icac: tlaxontlachie çan ie vitze,
njmanic conilhui caie apetlac,
ie noceppa quioalilhui, çan ie vi
tze, njman conilhuj in Quavitl 
icac: caietlatlacapan iativitze.
Auh in vitzilobuchtli: ie no ceppa 
quioalilhuj, in Quavitl icac. quil
huj tla xontlachia canievitze,

                  fo.3

njmanjc conilhuj in Quavitl i
cac, caie quene oalpanvetzi,
iequene oalaci teiacantivitz 
in Coiolxauhquj. Auh in Vi
tzilobuchtli: njmanjc oallacat,
njmanitlatquj oalietia inichi
mal, tevevelli, yoan injmiuh, 
yoan yiatlauh xoxoctic, mjtoa 
xioatlatl, yoan ic xitlan tlatla
an, ic ommichiuh ynico necujtl,
mj toaia ipil nechioal, moquapo
tonj, ixquac, yoan inanacaz
tlan. auh ce pitzaoac injc xi y
iopoch copa, qujpotonj, injxocpal, 
yoan qujtexooaoan injmetz v
mexti. yoan vmexti injacol.
auh ce itoca Tochancal quj con
tlati in xjuh coatl, quioalnaoati 
in Vitzilobuchtli: njmanjc quixil 
in Coiol xauhquj: auh njman
quechcotontivetz, initzontecon 
vmpa ommo cauh injtenpa coa
tepetl. auh initlac tlatzintlan 
vetzico tetextitivetz, cececcan 
veuetz injma, injcxi, yoan 
itlac. auh in Vitzilobuchtli: 
njman ieoaleoa, qujnoaltoca

intla naquj, qujn oaltemovia, q'n
o altepeoa in centzonvitznaoa, in 
Coatepetl icpac. auh inoqujma
xitico intlalchi, in tlatzintlan ni
man ie ic qujntoca, qujniaiaoa
lochti in Coatepetl,nappa in q'n
tlatlaiaoalochti, in qujn iaiaoa
lochti, oc nen quio aloiuhtivia, ocnequi
oaloioviaia, oalmo chimal vitectiuia, aoc 
tle vel quichiuhque, aoctlevel axque, 
aocmovel quitzacuilique, çan qujnce
meviti in Vitzilobuchtli: qujn centepotz
ti, vel qujn popolo, vel quimixtlati, vel 
qujnpoctlantili. auh inca aocmovel 
qujn caoaia, inovel in centech mopilo, 
cenca quitlatlauhtiaia, quilhujaia 
maix quich. auh in Vitzilobuchtli: 
amo ic moiolcevi, cacenca intech mo
tlapalo in qujn tocac. auh caquez
quitoton inixpanpa eoaque, inimac
pa quizque vmpa itztiaque invitz
tlanpa, iehica cavmpa itztiaque, in
in centzonvicnaoa, inoquiz qujntin ini
matitlanpa quizque in Vitzilobuchtli:
auh inie iuhquj inoqujnmjcti, inoyiel
lelquiz qujncuili injntlatquj, injnne
chichioal inanecuiotl, qujmotlatqui
ti, qujmaxcati, qujmotonalti, iuhq'n
qujmotlavizti. auh in Vitzilobuchtli: 
nomjtoaia tetzavitl, iehica cacanjvitl, 

                  fo. 4

intemoc injcotztic injnan in coacue:
caiacnez inita. Jehoatl ino qujpiaia 
inmexica injcotlamanitiaia, inico
qujmaviztiliaia, oquitlaecoltiaia, 
ioan initech muchioaia in Vitzilo
buchtli. auh iniehoatl in tlamaviz
tiliztli ocatca, cavmpa tlaatli 
in Coatepec, injuh mu chivi caieue
cauh ie ixqujch. (4)

I njc vme parrapho vncan 
moteneoa inquenjn qujmaviz
tiliaia Vitzilobuchtli, injc qujmo
teutiaia.(5)

A uhin Vitzilobuchtli: iniquac 
tlacatia injnacaio inqujtlacatili
aia injlhujuh ipan. ini quac pan
quetzaliztli, inqui chioaia tzoalli, 
michioauhtzoalli, ie inchicalotl, 
qujtecia, vel quicuechoaia, quicue
chtiliaia, caxtlaliaia, caxtiliaia, 
iuhqujnaxjn, iuhquinivitl, qujtla
caia inchicalotl, vel quitlacujcuili
aia, muchi quiquistiaia inpetzi
catl, intezcaoauhtli, yoan ipolo
catl, yoan inpalanquj, yoan inoc
cequitlacoltotonti, muchi quiquisti
aia, muchi qui chichitotzaia, auh 
in muchioaia tzoalli iuh quj nocotl 
ie on mexcalli, iuhquj naxi. auh ini
muztlaioc in miquia in Vitzilobuch
tli injnacaio. auh inquimjctiaia 
iehoatl in Quetzalcoatl: auh injc
qujmjctiaia ie mitl, iacatecpaio,
conaqujliaia yiollopa, inimixpa 
miquja iein Motecucoma, yoa 
intehoa, in vel quj notzaia in Vi
tzilobuchtli, in vel quj monestilaia,
in vel qu jmoveniotiaia, yoan na
vintin tiachcauh tlaiacatique, iz
qujntinjn injmix pan miquia 
in vitzilobuchtli, auh inomjc, 
njman ieic quixitinja, ininaca
io intzoalli, y nj iollo itechpovia 
in Motecucoma: auh inocceq`
injmi millo, injuh quj yiomjio
muchioa tepan moiaoa nema
maco, omolotl in maco in tlatilul
ca. Yoa vme ini pepechiuhca, 
no, omolotl maco in calpolveuet
que intlatilulca, çan noizqui 
in maco intenochca. auh cate
pan qujmomamaca, çan tecpa
tiuh, cecexiuhtica in quiqua, 
cexivitl ontlaxillacalli in quiqua 
no oncalpoltin in calpolveuetq. 
auh in qujmomamacaia injna
caio intzoalli, cenca çan achito
ton, cantepitoton, piztlatoto.
iehoan in telpopuchti in qui
quaia. auh injn quiquaia mj
toa teuqualo, auh inie oqui
quaque moteneoa teupia.(6)

             fo. 5

I njc Ey parrapho, vnca 
moteneoa intlamaceoaliztli, 
inqujchioaia, in quiquaia ini
nacaio Vitzilobuchtli.(7)

Auh cacenca vey injn neto
liniliz muchioaia. auh velce
xivitl inmocaoaia intel popoch
tin vncan mjiec in quitlatiaia 
in quavitl incecenioal macuil
tzontli, ontzontli inemachio, 
muztla yvi, muztla yuj, yoa
ocotl, matlactica quachtli in 
tlatlaiceioal, iehoatl y, ince
ca tlatolinjaia: yoan cecen 
quachtli, yoan macuiltetl te
quachtli inqujtlaliaia cecentla
catl, njman ie tlaolli centzin
copincatontli, yoan mamacuil
poalli cintli, in cecentlacatl, 
quinextiaia. Jehoatl y, inceca 
tlatequjpachoaia, tlaellela
xitiaia, tlatolinjaia, auh in 
cequjntin ic choloaia, ic cana
pa itztivia. Yoan miequjntin 
inomotlacomaiavia iaoc omo
mjc catlacaia, inca omomotla
ia injn iaoan. auh iniquac 
inie quicaoazque, inintequiuh, in 
ie ictlatzonquixtiz que, in ieic ce
xivitl occeppa, quitlatlaliaia, cece
iaca ehetetl tequachtli ococoalonj 
no etetl quauhcoalonj centetl tle
pilli ic muchioa, inie muchi ic ne
pan chiquacentetl, iquac mone
quia, injc maltiaia Vitzilobuch
tli, injc ontlamj cexivitl. auh
incaltiaia in Vitzilobuchtli: ioal
nepantla, inaiamomaltia achto
pa necocololo, auh cetlacatl mo
chichioaia inixiptla in Vitzilobuch
tli, itoca Ysobuch, con maquja, 
initlatquj, incexivitl ipan ocatca.
y noqujcexiuhtili, itla aquj ic mo
caoa cexiujtl initla aquiz. auh 
mitotiaia inoitla ac, ce quj iaca
tiuh, ce ispan icatiuh, itoca vitz
naoac teachcauh, auh injxq'ch 
tiachcauhti, intelpochtequioaque. 
yoan in ieixquich in quauh tloce
lutl quito cativi, cololvitivi. Je vnca
njn inmonequi tlepilli, ino copilli. 
auh in oacic io oalnepantla, njma 
ie ic iauh in maltiz quitlaviliti
vi, matle piltica, mactlaviltica, 
matlematica, quitlapichilitivj, in 
oacito inaiauh calco njman ie ic
quitlalia, inixiptla in Vitzilobuch
tli. auh inteuhoa njman ie ic 

                 fo. 6
 
concuj inatl xoxovic xicaltica, auh 
inocoxo pilo, atl, ixpan conmana, 
catepan concuj, inacatl xoxouh
quj, celtic, navi conaquj xical
co nappa inconcui atl ic qujxa
mja ic caltia. auh inoconalti, ni
man ienoceppa itlan aquj, qui
napaloa, cenca quitlapichiliaia.
auh njman ie ic qujvica inite
peioc vmpa contlalia, auh iniqc 
ocontlalito, njman ieic momoia
oa, viviloa, ie vncantzonquica, 
ininecaoaliz, injntlamaceoaliz,
inteuquaque cexivitl.(8)

I njc navj parrapho vncan 
moteneoa inoc centlamantli
tequjtl vel etic, inquichioaia 
iniehoantin qujceliaia injna
caio Vitzilobuchtli.(9)

I eno centlamantin vncan co
peoaltia, in mocaoa injpan 
xivitl teuquazque, çan juh o
tlatocatiuh, cecexiuhtica, ca
njc nemamacotiuh, canneca
cavililotiuh, nepapatlalotiuh, 
nepapatlalo: auh canienoivi 
in calpoleque, nocexivitl inmo

caoa cenca nomotolinia, vel vm
pa onqujca in netoliniliztli, vel 
totoneoa, vel chichichina y njnio
llo, injnnacaio, vel iniacacpa qui
qujca injnnetoliniliz injc cexivitl 
quitlaca mocaoa, injc mocexi
uhcaoa, icetlacatl ceioal quitla
ca intlatlatia, intlavia, cenca 
miec inpolivi intlatlatil quavitl 
iceioal, yoan miec inocotl tzo
monquj, injc tlaviloia, yoa qui
nextiaia, chilli, tomatl, iztatl, 
aio oachtli, yoan atl, tlaqualli.
auh in aoc tle itlacoaia, itech 
quioallacaia, injtilmatzin, injc 
tlacoa, anoço quinamaca itlal, 
in quioaltzacuja, anoço canah 
temac motlalia, canah netla
cujlli quichioa: auh injc qui
chioaia ipampa tlalli in quex
qujch quichioa in calpollali, 
yoan in chinamitl, in chiauh
tlalli, inteuhtlalli, anoço xim
milli ie inipan tequjtia: auh 
inaqujn inamoconiecoaia te
quitl, ic quicaoaia intlalli, icqui
caoaltiaia, icquicacaoaltiaia:
auh ini quac intzonquicaia inj
necaoaliz, cenca papaquja, 

               fo. 7

ma altiaia, mahamoviaia, 
yoan moxocoqualiaia, quichi
oaia xocotamalli; yoan tlatoni
lli, anoço itzcuintli qujmjcti
aia qujquaia, yoan tlaoanaia, 
ic quinextiaia inca oquimotla
xilique, imicampa ovetz, injn
tequjuh, imaiuhqui tlamamalli 
innecaoaliztli, injuhqui opouh
tivetzque, ie pacca, iocoxca oa
lica oal pacca ica, aoctle qujma
mana çan ivia inmotlaecoltia
in quitemoa in cochcaiotl, inne
uhcaiotl, anoço tlatlama, ina
noco tlachiquj, inaco motitian
quiz inahoacan tepehoacan: 
aoctle qujiolitlacotiuh, Jeixquich.(10)

I njc vme capitulo, itechpa 
tlatoa inquenjn Dios vel ipa 
qujmatia iniehoatl in mjtoa 
Titlacaoan, anoço Tezcatlipu
ca injuhqujma ipan qujmatia 
ce dios.(11)

Iniehoatl inmoteneoa titlaca
oa qujtoaia caiehoatl ilhujca
oa tlalticpaque, iehoan mu
chi vel quichioa: yoan muchi 

quitemaca, inixquich in tetech 
monequj, inne moalonj, y nioa
lonj, iehoatl tecuiltonoa, iehoatl
tetlamachtia: auh yoan in 
Titlacaoa qujtoaia, amohito
nj, caniuhqujn ioalli, iehecatl 
in quema aca qujnotzaia, ca
niuhquj ceoalli tlatoaia, vel te
itic tlamati, mati, cenca tzatzi
liloia, tlatlauhtiloia, ilhujloia,
Tloquee, naoaqueie, ipalne
moanje, titlacaoane; xinechmo
tlaocolili, maxinech momaqui
li, in notech monequj innonen
ca, in nochicaoaca, in motzo
pelica, inmaviaca caie mihi
iovia, caiemociavi, ie vmpa o
qujca intlalticpac, maxinech
mocnoittili, maxinech mocno
machiti, in njmoc notlacauh in 
ni toxon qui, in moaconqui. Cuix 
atle nimjtznochivililia, cani
tlachpana, canitlacuicui, ni
tletlalia, in vncan nimjtznotla
tolchialia, in vncan mocnocha. 
auh manoço cuele xinechmo
tlatlatili, xinechomocxipachilvi, 

                   fo. 8

macuele nicceujto in nonacaio. Auh 
yoan inti tlacaoan, qujtoaia, ca 
no iehoatl in quj temacaia in neto
linjliztli, in cococ teupouhquj: y
oan tetech qujtlaliaia, ic temo
tlaia in cocoliztli, in vey, inouj, 
inteucocoliztli, in nanaoatl, in 
tlanquaalaualizdi, inqualo
catl, in xiiotl, in xochiciuiztli, 
inquexiliujliztli, in xoteucona
ujliztli: yoan in occequj cuculiz
tli. Auh injquac tetech quj
tlaliaia, iquac in iolitlacoloia:
y naqujn amo qujneltiliaia, 
ynjnetol, ynjtlacemitol: yoan 
in qujtlacoaia in necaoaliztli, y
nacipan cioacuchi oqujchtli, y
nacipan oqujchuchi cioatl:
yoan anoce monecaoalujlte
quj. A uh inj quac in cenca tla
ihi iouja cucuxquj, cenca quj
tlatlauhtia qujtzatzilia, ymac 
tlatetotoc; qujlhuja. Titlacaoa
ne, maoc xinechmocaxaujli, ma
caocmo iuh njnochioaz, maonjcac, 
maoc notlaiecul: auh intla oc 
tinechmopatiliz, moujctzinco 
njnonetoltia, manjmajtznotla
tlaiecultiliz: intla itla njcno
nenextiliz, camo njc tlacaquaz, 
can mocxitzin ic ticmoquechi
liqujuh, nican: njcujcaz. Auh 
in cucuxquj cenca tlanauj, yn 
amo vel pati, y naoc ontla1ecoa 

y naoc veli: in quen manjan cahoa
ia: qujlhujaia. Titlacaoane, cuj
lonpole: ieton motlatlamachtia,
manoço cuele xinech tlatlati: in 
cequjntin njman qujn patiaia 
amo ic qualanja, y cequjntin 
tel njman ic miquja. Auh in 
titlacaoan, no qujtocaiotiaia 
tezcatlipuca, moiocoiatzi, iaotzi, 
necoc iautl, necaoalpilli: auh 
ynjc moteneoa, moicoia, in tle
in quj iocoia, in tlein qujlnamj
quj, njman quj chioa: aiac quj
iocoia, aiac quelleltia: yoan yn 
ilhujcatl, yoan injsqujch anaoatl
tentica, y naqujn qujnequj quj
cujltonoz, quj cujltonoa: yoan yn 
aqujn qujttitiz, in cococ teupouh
quj, qujttitia. Auh y niqujn 
mocomaz, im monenequiz, ynj
qujn tlatziuiz, qujoalpachoz 
y nilhujcatl topan manj, tipo
poliuizque. Auh y ntitlacaoa, 
quj centzacutimanca yn njca 
ynic notzaloia, intla tlauh tiloia 
intzatzililoia: auh noviian quj
tlalilia y njchial, in mumuztli 
in vtlica, in vmaxac, noujian 
chialoia. Auh in mumuzco ac
xoiatl qujtlaliliaia, y njc tlama
cujlti ilhujtl, y njc tzonqujca cem
poalilhujtl: muchipa iuh mu
chiuhtiuja, y nj pan ceccntetl 
ilhujtl, y njc tlantiuh cecempo
alilhujtl. ie ixqujch.(12)

               fo. 9

I njc Ey capitulo: itechpa 
tlatoa, injtoloca in Quetzalcoatl
in vej naoalli catca: incanjntla
tocac, yoan intlein qujchiuh i
quac ia.(13)

Iniehoatl, inquetzalcoatl: iuhquj
ma teutl ipan qujmatia, neteu
tiloia, teumachoia, ini qujn ieve
cauh, in vmpa tullan. auh in vnca 
onoca initeupan, cenca vecapa, 
cenca quauhtic, ixachiquauhtic, 
ixachivecapan, cenca miec ini
tlamamatlaio, veltec pichauhtoc, 
amo papatlaoac, çan pitzatoton, 
amo vel cece xocpalli, vmpanonoca
quilcantlapachiuhtoca, canix
tlapachiuhtoca, yoan quilatlacace
melle catca: inixaiac iuhqujn 
tetecujnpol, tehtlanipol, hamotla
tlacaiocoia. auh initentzon cenca 
viac, cenca vitlatztic, tentzon
pachtic. auh intolteca, inimaceoal
hoan, cenca mjmatia, atleovi in 
quichioaia, in quitequja chalchi
vitl, yoan teucujtlapitzaia, yoan 
quichioaia, inoccequj toltecaiutl
inam antecaiotl, cenca vel mima
tia vel itech peuhtica, vel itech quiz

tica, in Quetzalcoatl inix quich intol
tecaiotl, in ne machtli, yoan onica
ca ichalchiuhcal, yoan iteucujtla
cal, yoan itapachcal, yoan itec
cizcal, yoan ioapalcal, ixiuhcal,
yoan iquetzalcal. auh inimace
oahoan, in tolteca hacan in veca 
qujchioaia, vel iciuhca acitivetzi
ia incampavia: auh injc cenca 
totocaia motocaiotiaia, tlanqua
cemilhujme, auh vncan centetl 
tepetl, motocaiotia tzatzitepetl,
nocan njuh mjtoa inaxcan, quil 
vncan moquetzaia intecpoiotl, 
in tlejn monequia, vncan moque
tzaia intzatzia, vel oncaquiztia 
in anaoac, vel ixqujchcapa oal
cacoia, in tlein quito oaia, in tlei 
naoatilli muchioaia, iciuhca 
oal vilooaia, quioalmatia in tlei 
ictenaoatia  Quetzalcoatl. Auh 
yoan vel mocujltonooaia, hatla
cotli catca, in qualoni, inixq`ch 
intonacaiutl, qujlmach inaiotetl,
cenca vevejtepopol catca, cequi 
can mamalacachtic: auh incin
tli vel memetlapiltic, vivitlatztic, 
can quimalcochovaia. auh in 

                  fo. 10

oauhcoiatl, vel quitlecaviaia, vel
tlecaviloa. Auh yoa no vmpa 
muchioaia intla papal ichcatl, in 
chichiltic, in coztic, intlaztaleoal
tic, incamo paltic, xoxoctic, ma
tlaltic, quilpaltic, vitztecoltic, ca
iniltic, movitic, xochipaltic, coio
ichcatl ynhin. iniz quitlamatli, 
can njman, iuh qujcaia amoqui
paia. Auh ix qujch nenca intla
cotototl, y xiuhtototl in quetzalto
totl, icaqua, in tlauh quechol, 
yoan in ie ixqujch nepapan to
totl in cenca vel tlatoa, in veltepac 
iccujca: auh yoan inixquich in 
chalchivitl, inteucujtlatl, amotla
cotli catca, cenca miec inmo
piaia, auh yoan no muchioaia 
incacaoatl, in xochicacaoatl, vel 
mieccan, icaca incacaoatl catca.
Auh iniehoantin intolteca, ceca 
mocujltonovaia, motlacamatia, 
aic motolinjaia, atle monectoca 
injnchan aic maianaia; auh in 
molquitl, amointechmonequja, 
canjc temazcallatiaia, auh yoa 
iniehoatl in Quetzalcoatl notla
maceoaia qujcoaia, initlanitz 

ynjc quezviaia in vitztli, yoan
maltiaia io oalnepantla: auh 
in vmpa on maltia, ini nealtia
ia catca, itocaiocan xippacoia 
iehoatl qui tlaicichcalviaia in 
tletlcnamacaquc, yoan intla
macazque, inemiliz inquetzal
coatl in qujmonemiliztiaia intla
macazque, tullan tlamanitiliz
tli, injcotlamanitiaia, ini co
tlamanca in nican mexico.(14)

I njc navj Capitulo 
itechpa tlatoa, inquenjn tzo
quizqui ymavizo, in Quetzal
coatl, yoan inquenjn oallaq 
Eyntin nanaoaltin inivicpa, 
yoan intlein qui qujuhque.(15)

A uh inieiuhquj inotla tlatzi
viti in Quetzalcoatl, yoan in ix
qujchtin tolteca. auh njma 
ic oallaque intlatetzavico. Ey
tin, intlatla cateculo. Vitzilo
buchtli. Titlacaoan, Tlacavepa, 
ie ixtin tlatetzavique injctlalpo
liviz intullan, in iehoatl Titla
caoan, iequipeoalti injc tlate
 
                  fo. 11

tzavi, quilmach veuento ipan 
mocuep, ipan mixeuh, ipa mo
quixti, ovelcoliuh, ovelquaiztaz, 
ocomo, quaztapaton, njman 
ie ic iauh ini cha in Quetzalcoatl:
ino onia, njman ie ic quiteilhuja, 
nic nottiliznequi intlacatl Que
tzalcoatl: njman quilhuique, 
nepa xiauh veventone, moco
coialtia intlacatl, ticamanaz,
njman njman qujto in veveto, 
ca amo canic nottiliz, ca itech ni
naxitiz, quilvique, caie qualli 
ocxicchia, tlaoctic tolviliti. auh 
njman ie ic quinonotza in Que
tzalcoatl quilhuia, nopiltzintzi
ne, aquinovalla vevento mjtz
motilico iuhquimopevilma, iuh
qujnamotlacalma, intictotoca 
ca njmanamoiaznequi, quitoa 
cacanicnottiliz intlacatl, njma 
qujto in Quetzalcoatl: mao al
lauh, maoalcalaqui, caieho
atl in njcchia iniemacuil inie 
matlac, njman icconcalaqui
que ipan in Quetzalcoatl:
in vevento, njman ieic qui

tlaloa quilhui no xviuhtzine, tla
catle, quenticmomachitia inmo
nacaiotzin, canjcan catquj in patli,
y nonimjtzalnotquilili maxicmi
ti, auh njman quito in Quetzal
coatl: tlaxioallauh veventze, oti
quihjiovi, oticciauh, caiemacuil 
ie matlac, in nimichia: auh 
njma quilhui in vevento, nox
viuhtzine quen vel ticmomachitia, 
in monacaiotzin, njman quilhuj 
in Quetzalcoatl: cacenca novia
ninococova acan veli in momac, 
in nocxic, vel cocotlaoa in nona
caio, iuh quj ciciotomj: auh njma 
quilhui in vevento, ca nican cat
quj, inpatli cenca qualli, ia
manquj, yoan tetechquiz intla
ticmitiz, motech quicaz, yoan 
qujiamaniliz in monacaio, yoa 
tichocaz, icnoiovaz in moiollo 
tiquilnamiquiz, in momiquiz, 
auh yoan vel ipan tiquilnami
quiz in campa tiaz. njman 
qujto in Quetzalcoatl: campa 
niaz veventze: njman quilhuj in
vevento, cacatiaz in vmpa tul
lan tlapalan: cetlacatl vmpa 

                fo. 12

tlapia ievevetlacatl, amonono
tzazque. auh ini quac tioalmo
cuepaz, occeppa tipiltontli timu
chioaz, njman icmoioleuh in 
Quetzalcoatl: auh in vevento ie
no ceppa qujlhuj, tlaoque xoco
miti, inpantli, njman qujto in 
Quetzalcoatl veventze ca amo 
miquiz, njman quilhuj in veve
to, macaxocon mjti timotoli
niz, macannel noco mixquac 
xocontlali motonal motoliniz, 
macanachito xoconmopalolti.
auh in Qetzalcoatl: njman 
conpalo achiton: auh catepa 
vel conjc, njman qujto in Que
tzalcoatl: tlenj? cacenca, qualli, 
in cocoliztli caoconpolo, campa 
noia cocolli caocmo nj nococoa,
njman quilhuj invevento, ca 
occe xoconj caqualli inpatli ic 
chicaoaz in monacaio, auh ni
man ic ienoceppa ce conjc, ni
man ic ivintic, njman ie ic 
choca vel iellelquica, ic vncan 
moioleuh in Quetzalcoatl, vnca 
tlapan inj iollo, aocmo conil
caoaia, caie in quimattinenca 
in qujmattinemja vel quj olma

lacacho intlacateculotl; auh i
patli qujmacac, quilmach ie
hoatl iniztac vctli, yoan quil 
iehoatl inteumetl y necuio ic tla
chiuhtli.(16)

I njc, macuilli Capitu
lo, itechpa tlatoa, inoccentla
mantli tetzavitl, in quichiuh 
naoalli titlacaoan.(17)

A uh izcatquj occentlamantli, 
in quichiuh Titlacaoa, injc tla
tetzavi, ipan moquixti, ipa 
mixeuh Touenio, cantlapiloti
nemj, chilchotl quinanamaca,
onmotlalito tianquizco tecpa 
quj iaoac; auh injch poch Ve
mac, cenca qualli, cenca mjec
tlacatl in tulteca in queleviaia, 
in quitla nia, in qujmo cioaoa
tizquja, canaiac quitlavelca
quili in Vemac: aiac qujma
cac: auh iniehoatl injchpoch 
in Vemac oallachix intian
quizco, qujoalittac intovenio 
tlapilotica. auh ino qujttac ni
man calac in calitic, njman 
ieic mococooa, teponacivi, popo
 
                  fo. 13

caoa, iuhqujn qujmotolinj injtoto
uh in tovenio, auh in Vemac: nj
man qujma iniemococoa ichpoch,
quimilvi in cihoa in quipia tleoax 
tleay, quenopeuh in ie popocaoa 
in nochpotzin, njman quilvique 
in cihoa in quipiaia, caie into
venio chilchonamacac, oquitlah
tili, quitlatolinj, ic opeuh, ie ico
cocolizcujc. auh in Vemac in 
tlatoanj, njman ieic tlanaoatia
quito, tultecaie matemolo in 
chilchonamacac tovemo, neciz,
njman ie ic tlatemolo cemanaoac: 
auh ini quac aiac neci, njman ie 
ictzatzi intecpoiotl intzatzitepec,
quito tultecaie at canah anquit
ta chilchonamacac tovenio, xi
qualvicacan, qujmotemolia in 
tlacatl, njman ieic tlatemoa, 
novian nemj, qujxaquaiotine
mi intullan injc tlatemoa: auh 
inomoxiuhtlatique inacan quit
ta, njma njc qujnonotzaco in 
tlatoanj, in caacan qujtta, auh
catepan monomanexti canie 
no vncan in motlalico in vncan 
achtopa monexti: auh inoittoc, 
njman qujnonotz tivetzito, quil

huique, caonez intovenio, njma 
ic qujto in Vemac: maoallauh 
iciuhca, njmanic ca antivetzito 
intulteca intovenio, quj vicaque 
ixpan intlatoanj; auh inoconvi
caque njman ieic quilvia in tla
toanj, çan mochan, njman ic quil
huj canitovenio, chiltzintli njcno
namaquilia, njman quilhuj in 
tlatovanj, canjn machtinemj tove
ioie, maximomaxtlati, maxi
motlapacho, njman quilhuj ca 
canietiuhque: auh in tlatovanj 
njman quilhui caotictlatolinj in
nochpotzin injn teticpatiz. auh 
njman quilhuj, noveniotzin, no
piltzi ca amovelitiz, xinechmjc
ti, xinechtlatlati, manimiquj, 
tleintinechilvia amocan njno
chilchonamaquilia. auh njma 
qujto intlatovanj caamo ticpa
tiz, maca ximomauhti: auh 
njman ieic qujxima, ca altia 
inoconaaltique, njman ie ic co
ca quj mamaxdatia, quj tlatlal
pilia, auh inococencauhque, ni
man ie ic quilhuja intlatovanj 
xiqujtta in nochpotzi, in vmpa 
pialo. auh ino onia njman ie 

                  fo. 14

ic itechaci, njman icpatic in 
cihoatl, catepan imo muchiuh 
intlatoanj.(18)

I njc chiquace capitulo, ite
chpa tlatoa inquenjn qua
lanque tulteca, inipampa 
ininenamictiliz in Vemac 
ichpuch. Yoan occentlama
tli tetzavitl in quichjuh titla
caoan. (19)

Auh niman ie ic ica camana
loa intulteca, quiqueloa, ica 
motetenqueloa, qujtoaia mach 
tovenio oqujmomonti tlatoanj, 
catepan qujnnotz in tulteca 
in tlatoani quimjlhui, caonjccac 
inienoca camanalolo, inienoca 
vetzco, intovenio onjcnomonti: 
auh injn maxocon naoalcaoati 
in cacatepec, in coatepec. auh 
njman ieic iaotlatoa in tulteca, 
cemolini, njman ie icvi in quica
oazque, in montli: auh inonia
que in iaoc, njma ie ic qui
tlaltoca intovenio, yoan inix
qujchtin tzapame, in vilame,

y noqujmontlaltocaque, njma 
ieic vi intlatlaca anazque in tul
teca in qujntlaca anazque in jn
iaovan in coatepeca, auh into
venio quimilhuja inix qujchti 
tzapame, invilame, macamo 
ximomauhtica, nican tiqujn
popolozque, njcan tomac tla
mizque. auh inie iuhqui nj
man ieic qujnoaltoca in tulte
ca injniaooan, in momatque 
ca vncan quimjctizque into
venio, injuhqui oconaoalcaoa
to, quj miquiz caoato. auh nj
man ieic vitze qujnonotzazque 
intlatoanj in Vemac, quilhui
que, caotoconcaoato intoveio, 
in momontzin ocatca. auh in 
Vemac: cenca papac in mo
ma aco nelli, aceiuhquj, iehi
ca caic pinaviztlamatia into
venio, inoqujmomontica, auh 
in iehoatl intovenio in vmpa 
qujcaoato iaopan, ini quac ie 
vitze injniaoan, incoatepeca, 
incacatepeca. njman ieic q'n
naoatia intzapame, intepo
tzome, quimilhuj cenca tle 

                  fo. 15

anqujmati, macamo ximomauh
tican, macamo ximauhcaconeq' 
can, macamo ximocuetlaxocan, ie 
ne nicmati, an muchintin an
tlamazque, caco quexix quichti 
tiqujn mictizque. auh inoipaneoa
co, ino inpancholoco, injniaooan,
njma incaieoaque, qujnquequez
teoaque, qujn mjctique, qujmix
tlatique, qujmixpoloque, cenca vel 
mjequjntin, amo cantlapoaltin in q'n
mjctique, injn iaovan. auh inoquj
cac intlatoanj, cenca motla pololti, yoa
motequipacho, njman ieic qujn
notza intulteca quimjlhuj, maticna
miquiti, y namomontzin: auh in 
tulteca njman ie tzomonque, cone
oaque, njman ic ic quivica intla
toanj, quite pevitivi, cololvitivj inte
namiquizque, intulteca intlatqui 
ietiuh inquetzalapanecaiotl, yoan 
in xjuh chimalli, inoacique itech 
njman ieic qujtlamamaca, coma
caque, in quetzalapanecaiotl, yoa 
in xiuhchimalli, inix qujch intlat
quj ietia, ipa mitotitivitz, moma
litotivitz, motelimantivitz, motima
lotivitz, momamantivitz, quicui
catitivitze, cujcatl xauhtivitz, cui
catl caoantivitz, qujtlapichilitivitze, 

in qui quiztli milintivitz, itecciztli, 
hoa oalacativitz, auh ino acito in tec
pan, njman qui potonique, initzote
co, yoan tecocauhtica cocaque. yoa 
mjxtlapalhoatzalvi, yoan muchinti 
iuh muchichiuhque, injc nioan:
auh catepan quilhuj in Vemac 
injmon, ca axcan pachivj injnio
llo tulteca, injc tinomon otitlacnc
lli, matlaltitech xaci, maxjcmoce
vilj in mocxitzin.(20)

I nj chicome capitulo: vnca 
moteneoa in oc centlamantli te
tzavitl in qui chiuh naoalli, injc 
mjcque tulteca: injc maceoa
ia, mjtotiaia.(21)

I njc ontlamantli tetzavitl, in ie
hoatl intlaca tecolutl, ini quac o
mopotoni tocivitica, ini quac onte
peuh, njman ieic qujiocoia, in 
cujcoianoz, in cujcamanaz, njma 
ieic tzatzi intecpoiotl, intzatzite
petl ic pac, ontetzatzilia, onte
notzaia, icema tonaoac, vel novia
quioal caquja, initz atziliz intecpo
iotl, auh çan vel iciuhca oalaxi
oaia. auh inieiuhqui, njmani
compaia intexcalapa, yoan ixq'ch 
tlacatl ia inmaceoalli. auh inoce

                    fo.16

quiz inixqujch intelpochtli inich
pochtli, amo çan tlapoaltin, vel ixa
chintin, njma ieic peoa in cujca 
intlacateculotl, tlatzotzona, qui
tzotzona, injveveuh, njman ie ic 
netotilo, iuh qujntla chocholivi, neha
ano, necujtlanaoalo, cenca pacoa, 
in cujco, xaxamacatimanj in cujcatl, 
yoan caoantimanj: auh in cujcatl, 
in meoaia çan vncan inquipictica
ca. auh ini quac, cuicatlacaia, 
can njma qujnanquiliaia itenpa 
canaia in cuicatl. auh in peoaia 
in cujcoanoliztli tlapoiaoa: auh 
in mo caoaia tlatlapitzalizpa. auh 
ini quac netotiloia tlatlaxoqujvia, 
ne xoxocoloia, cenca miequjntin 
omotepeoaia intepexic, inatlauh
co, muchintin vmpa miquja, ni
man teme mocuepaia. auh inoc 
cequjntin texcalatlauhco, intlaca
tecolutl njma conpoztec inpano
oanj. auh in panooanj tetl catca, 
can njma muchintin vnca ovetz
que, in atl in vncan panooa, mo
chteme mocuepque. auh injuh 
muchioaia y, aocmo quenqujma
tia intulteca, iuhqujn oivintiq. 
auh miecpa cujcoanoloia in vcan 
texcalapan, auh inquezquipa, 

cujco anoloia noizquipa micoaia,
netepexiviloia tepexic, inonnete
peoaloia vel mixtlatiaia in tulteca.(22)

I njc chicuey capitulo: itech
pa tlatoa, inoc centlamantli
tetzavitl, inquichiuh canie 
noiehoatl naoalli, injc occe
ca miequjntin micque tulteca. (23)

Izcatquj occentlamantli, yoan 
inquichjuh intlacateculotl, quil 
ceppa tequioa ipan moqujxti, 
qujnaoatiaia intecpoiotl, intzatzi
nj injc ontetzatziliz cema tonaoac
injc oalviloaz, quitoaia intecpo
iotl, maixqujch tlacatl callauh,
maixqujch tlacatl oalolinj in 
maceoalli, vmpa antlamativitze
in xochitla, chinantecoz, tlatecoz,
njma ieic vitze injx qujchtin ma
ceoaltin oallamatiaque in xochi
tla ( auh injc moteneoa xochitla 
quil xochimjlpa catca in Que
tzalcoatl). auh inocen qujxoac, 
inocenquizque, inotecpichauhq,
intulteca, njma ieic temjctia, 
tevivitequi, te cuexcochvivitequj 
intequioa, vel miec amo cantla
tlapoalli, injmacmjc, in qujntla
tlati. auh inocce qujntin in çan 

                   fo. 17

cholozquja, in mocholtizquja, injmac
paieoazquja injmatitlanpa qui
cazquja, in motlalovaia, in mo
tlavitequja, njma miquja, a
uh inocce qujntin moqueque
caia, mopapatzoaia, moch vn
can mjcque.(24)

I njc chicunauj capitulo: itech
pa tlatoa inocnocentlamantli 
tetzavitl, in canienohoatl qui
chiuh naoalli, injc occenca 
vellapanavia ixpoliuhque 
tulteca.(25)

Izca occentlamantli in mochiuh 
intlacateculotl tianquiznepatla 
in oalmotlalia, qujmotocaioti: Tla
cavepan, anoço cuexcoch, vnca 
qujtotiaia iuhqujn piltontli (quil
mach iehoatl in Vitzilobuchtli) 
imac quiquetzaia inquitotiaia,
auh ino quittaque in tulteca, ni
man ieic ivjc oxoqujvi, ivic on
motepeoa in quittazque, vel mj
ectlacatl in vncan quequecalo
ia, inpatzmiquia, inqujn
patzmjctiaia. auh iniemjec
pa iuh muchioa inmiequjn
tin iemiquj, in qujttaia inte

itotia, caienoie incacateculotl in 
tzatzic qujto, tultecaie tlenoc ie 
tetzauitl? amo totetzauh inteito
tia. auh injn mamiquj, mate
tepacholo, njman ic quitctepa
choque tetica vetz: auh inie iuh
quj njman ieic yiaia, vel tema
mauhti injc yias, vel tetzovitec 
auh incampa quivica iehecatl 
inj iaca njman ic miquja in ma
ceoalti. auh ini quac ie mjec 
tlacatl ic mi quj y njiaca, njma
ieic quj milhuj intulteca, çan ie 
noie tlacateculotl qujto, injn mjc
quj mavetzi, mamotlaca caic 
tlaixpoloa ynjiaializ, mamo
vilana. auh in tulteca njma 
ieic qujmecaiotia, njman ieic
quivilana: auh ini quac ie qui
vilana haqueoa, cenca ietic, 
inachtopa atle ipan qujttaca 
qujmoxictica, catepan njma 
ieic tzatzioa. auh qujto intec
poiotl, maix qujch tlacatl oalla
uh: anquioalcuizque amove
pan mecauh, motlacatiuh in mjc
quj. auh inocenquicato in tulte
ca, njma ieic qujmemecaiotia 

                    fo. 18

in micquj, njma ieic icaoaca 
intulteca, qujmilhuja tultecaie 
macuele, matlatilinjlo. auh 
can njma amo queoa, avel co
linja: auh ice cotonj mecatl njma 
ixqujchtm miquj inizqujntin i
tech onoque mecatl, vetzimo
nenepanotivetzi, njma miquja.
auh ini quac in çan njma avel 
colinja inavel itlanaquj, njma 
ieic qujmilhuja, intulteca in 
tlacateculotl. Toltecaie icujc 
quinequi, nj man ieic qujme
vilia intulteca incujcatl, queuh,
xitlavilanaca ie tovepan tlaca
vepan tlacateculotl. auh inoque
vi, qujn ie ic colinique in mjc
quj, qujmotlalochtia, qujca
oatztivi, ice cotonimecatl, njma 
muchintin inpaniauh in vepa
tli, injnpan motlaloa, yoan 
miequjntin in çan moquequezque.
ininopapatzoque, icmjcque. auh 
inoqujxqujchtin mocauhque qui
tlacato in mjcqui, intlacavepan, 
njman ieic oalmocuepa, iuhquj 
naoctle ipan qujtta inix qujch 
inpan muchioaia, aocmo quj
tetzauh matia, iuhqujnoivjntiq.(26)

I njc matlactli capitulo: 
itechpa tlatoa, in occequj tetza
vitl, incaienoiehoatl quichiuh 
naoalli, injc tlatetzanvi tulla.(27)

I zca yoan injc tlatetzavi in tlaca
teculotl, in tullan, quilmach iz
tac cuixi, tlatzontectica mjnti
nenca, patlantinenca, moca
nauhtinenca, injnpan tulteca
amo veca inquitztinenca intlalli 
injc mocanauhtinenca, vel qujttaia 
acopa conitztinenca, conacopa
itztinenca. Jzca yoan occetla
mantli intetzavitl, injntetzauh
muchiuh intulteca, quil centetlte
petl itoca cacatepetl tlatlaia, 
io oaltica, veca necia, injc tlatla
ia intlecueallotl vecaieoaia, in 
iquac qujttaia tulteca, vel moco
moniaia, macomanaia, maati
moquetzaia, in netenvitecoia,
in netenpapaviloia, aoc tlatlacama
manca, aoc yvian ieloaia, auh 
injcquittaia itlatetzavitl, qujtoaia, 
Tultecaie caieixqujch caietivi, ie 
iauh in tultecaiotl, caotitlatlatzi
vitique quenel campaneltiiazque, 

                      fo. 19

ototlaveliltic, ximellaquaoaca.(28)

Izca occentetl intetzavitl: quil in
pan tequjiauh in tulteca, auh ino
tequjiauh, catepan oaltemoc 
ilhujcacpa centetl vej techcatl vn
pa inchapoltepecujtlapilco invetzico, 
auh catepan, onnenca illama
to, papan namacaia, qujtotine
ca ma amopatzin, auh ina qui
que, momiquitlanja quitoaia 
maxinechoncovi, njman ieic iauh
in vmpa ca techcatl, aiac qujto
oaia intlein ietay iuhqujnotlapoloq.(29)

I njc matlactli vce, ca
pitulo: vncan moteneoa inoc
centlamantli tetzavitl incan 
ienoieh quichiuh naoalli injc 
teca mavilti, injc tlaixpolo tu
llan, in amo çan quexquich 
qujn mjcti in tulteca.(30)

Izca yoan injc motetzanvique 
intulteca, qujl intonacaiotl chi
chix, chichipatic, chichipatzo
tic, muchiuh, aoctecamactla
liloia çan njma aoc vel qui
quaia intulteca, intonacaiotl 
vel inca mocacaiauh intulteca.

auh ce illamto (quitoa quil 
ieh intlacateculotl ipan omi
xeuh, comixiptlati injllamato) 
vmpa motlalito in xochitla, vm
pa teycequjaia. auh iniz quitl 
in qui cequia vel onjiaia icema
tonaoac, vel inpan onmolonja,
onmotecaia icematonaoac tlaca, 
centlalli motecaia y njiaializ in iz
quitl. auh ini quac quih necuja 
iniz quitl intulteca quivelica
matia cahujcamatia, quivel
matia. auh ini quac qujnecuja, 
yciuhca oalacitivetzia cenca ca
nachitonca, inoalacia ( quil i 
tulteca hacan in veca qujmatia
hacan veca qujmatia, in manel 
veca nemja, iciuhca onacitive
tzia, noiciuhca, incanjn oale
oaia). auh ini quac in quexq' ch
tin cenqujcaia muchintin vn
can qujn mjctiaia, qujn cenpo
poloaia, aocmo imiloch inne
cuepal quichioaia, vel inca ma
vilti intulteca, injc cenca mje
qujntin qujn mjcti intlacate
culotl, mjtoa vel motulteca
tlamachti.(31)

                  fo. 20

I njc matlactli vmome capitu
lo: itechpa tlatoa, injc cholo 
injc cholo moielti Quetzalcoatl 
ynjc vmpa iah tlapalla, yoa 
in quezquitlamantli qui chiuh 
vtlica.(32)

A uh oc mjec tlamantli, intetza
vitl inpan muchiuh intulteca, 
ynjctlalpoliuh intullan, auh in 
ie iuhquj, in Quetzalcoatl, inje 
mamana, in ie motequipachoa, 
njma ieic quilnamiquj iniaz, 
in quitlalcaviz ynialte peuh in 
tullan, njman ieic mocencaoa, 
quilmach muchi qujtlatitia,
initeucujtlacal, inita pachcal, 
yoan occequi tulteca tlatquitl
in maviztlanquj, intlacotlaqui, 
much qujtocac, much qujtlati, 
in vncan inovican y naco tepetl 
itic, inanoço atlauhco. auh 
yoan incacaoa quavitl ipa qui
cueptia mizquitl. auh inixq'ch 
intlacotototl, in quetzaltototl, in 
xiuhtototl, in tlauh quechol mu
chintin achtopa qujmioa,

ixpan onotiaque, anaoacpa itz
tiaque. auh in ieiuhqui, njman 
ieic vmpeoa njma ieic otlatoca,
njmanjcacico cecnj quauhtitlan, 
cenca tomaoac in quavitl hicaca: 
yoan cenca viac, itech onmoquetz,
njman ieic quioallitlan initezca
uh, njman ieic onmotac, omo
tezcavi, qujto, caie niveve, njma 
ic vncan tlatocaioti veve quauhti
tlan, njman ieic qujmomotla 
quitetepachoa in quavitl: auh injc 
quitetepacho tetl vel itech cacalac, 
mocacalo itech in veve quavitl, 
ocnocaniuh onezticaca iuh itta
loia, tlatzintlan peuhtica, iuh 
vmpanvetzticac ini quac. auh 
ini quac otlatocaia Quetzalcoatl 
quitlapichilitivia. occeppa mo
cevico cecni tepan onmotlali, 
mamatlaquechi, njman ieic on
tlachia intullan, yoan njman 
ieic choca, iuh qujn tzitzicunoa
choca, ie ontecivitl pixavi ysa
io ixtlan moteteca ynixaio: 
injc chichipica vel quj cocoionj in 
tetl.(33)

I njc matlactli vmey ca
pitulo: vn çan mjtoa in ma
chiotl in qujtlatlalitia, Que
tzalcoatl injmatica injpan

                    fo. 21

tetl, in vncan mocevi, in vnca 
motlalli.(34)

A uh injc, mo mamatlaquechi 
tepan velihilac, iuhqujn macoq'
pan oncacalac inimacpal, ca 
ienoivi initzintamal, injc catca 
tepan, nohiylac, ompopolac,
vel neneztica, injc cocoionquj, 
ic vncan tlatocaioti temacpalco.
auh njma ic oaleoac inacico 
itocaiocan tepanooaian, atlicac, 
atl quizticac, vel patlaoac, pa
tlactic, intetl contecac panoanj 
conchiuh, njma icipan onpa
noc, yoan nj man ictlatocaioti 
tepanoaia. auh occeppa vm
peuh njman acito cecnj itoca
iocan coahapan: auh inonca
nj vncan quioal cuepazquja 
intlatlacateculo, quioalilochtiz
quja, qujiacatzacuilizquja, quil
huique cantiiauh, cantitztiuh, tle
ica ieticcauhtiuh inaltepetl, aqui
tech ticcauhtiuh, ac tlamaceoaz.
Niman quimjlhui in Quetzal
coatl intlatlacateculo, cacan nj
ma amo velitiz cacaniaz: njma 
quilhujque in Quetzalcoatl in 

tlatlacateculo canjn tiaz njma 
quimilhuj in Quetzalcoatl ca vm
pa intlapallan njiauh innjtla
mattiuh, auh njma quihuiq.
Hetaiz, njman qujto in Quetzal
coatl, canioalnotzalo nechal
notza in tonatiuh, njman quil
huique, caie qualli xicauhtiuh 
inix qujch intultecaiotl, njma
njc vncan quicauh, inix quich 
intultecaiotl, inteocuitlapitzca
iotl, intlateccaiotl, inquauh
xincaiotl, intetzotzoncaiotl, in 
tlacujlocaiotl, inamantecaiotl,
moch quitepeoaltique, moch qui
tlacaltique, moch quj cujcuilique:
auh in ie iuhquj in Quetzalcoatl 
njma ieic contepeoa, injcozqui 
inatlan njman ieic hatoco, 
ic vncan tlatocaioti, cozcaa
pan, inaxcan mjtoa cooa
apan: auh njman ieic omo
linj onacito, cecnj itocaioca
cochtocan. auh in vncan nj
mam quioalnamjc, cetlacatecu
lotl quilhui cantjiauh, njman 
qujto cavmpa intlapallan, in 
nitlanmattiuh, njman conilhuj 
in tlacateculotl, caiequalli, tla

                     fo. 22

xoconj y, ynvnctli inoniqualcujc
qujto in Quetzalcoatl canjmana
movelitiz in niquiz, inmanella
chito noconpaloz, njman occeppa
quilhui intlacateculotl, camono
velitiz, inmacamotiquiz, inmaca 
titlapaloz ca aiac njcnocavia aiac 
njc quixtia inmacamonjcmaca 
ynvctli, in njctlaoantia, inni
quivintia, auh injn tlaoque
tlacuele, tlaxoconi, in Quetzal
coatl njmanjc conjc, in vctli piaz
tica. auh inoconjc cochvetz ino
tlica, quaqualacatoc incochi, 
vecacaquizti, injchicotoca, auh 
inooalicac, njman ieic avic 
tlachia, mohotta, moquapepe
tla, nimanjc vncan tlatocaio
ti cochtocan.(35)

I njc matlactli vnauj capitulo: ite
chpa tlatoa inquenjn cioa
paoaque cetica micque i
njmaceoaloan Quetzalco
atl, injc inepantla quiz i
niztactepetl, yoan inpopo
catepetl, yoan inoccequi 
itlachioal.(36)

Niman occeppa vmpeuh in o
tlecoto, popocatepetl itzala, yoa 
iztatepetl, inix qujchtin qujn
vicaia, intzapame, intepotzo
me, ynjiachoan, muchintin 
inpan cepaiauh vncan cioapa
oaque, cecmjcque: auh in 
Quetzalcoatl, njma ieic mellaqua
oa mochoquilia, yoan mocuj
catia cenca choca, helcicivi, ni
man ieic noconitta vecapa i 
occentetl iztac tepetl itoca po
iauhtecatl, occeppa ic vmpeuh 
novian quiquiztia, novian qui
xaqualotinen ynaltepetl, iuhq 
toa mjectlamantli in quitlali
tia ininezca y njc monezcaioti.(37)

I ncecnj quilmach maavilti te
petitech oalmooxtlacalauh tla
tzintlan oalvevetztia. auh y cec
nj quitlalitecana ichtli, y cecni 
quitecac tlachtli çan moch tetl, 
auh intlanepantla y nonca icac 
tlecotl coionticac veca aciticac 
ynjc coionquj, yoan cecnj qui
mjn pochotl injc quj mjn çan 
noie inpochotl hitic nalquizticac, 

                       fo. 23

auh cecni quiquetz calli cantlal
lan, itocaiocan mjctlan. auh oc 
nocecni quitlali centetl vej tepol 
tetl, quil ynaca colinia yea ima
pil xocoioton, vel molinia hauic
onquiquica: auh quil ini quac 
miequjntin colinja, çan njma
navel olinj, inmanelcenca quj
mjeccavia coliniznequj, avel 
colinia. auh oc mjec tlamantli 
inqujchiuh innovian ipan alte
petl: yoan quilmach much qujn
totocaioti intetepe. yoan novia 
novian tlatotocaiotitia yn njcan,
auh in ie iuhquj y no acito ate
co, njman ie ic quichioa coa
tlapechtli, ynoquicencauhque 
vncan motlali, iuhqujnmayia
cal ipan pouh, njman ieic ia
tiuh atocotiuh aocac ontlama
ti inquenjn acito in vmpa tla
pallan.(38)


Nicantlantica
injc Ey amostli. 

